 
 
 
 

Dnro  3818/161/2020 
 

1 (22) 
18.5.2020 

 
 
 
 
 
APULAISTIETOSUOJAVALTUUTETUN JA SEURAAMUSKOLLEGION PÄÄTÖKSET 

 

 

Asia 

 Henkilötietojen käsittelyn läpinäkyvyys ja rekisteröidylle toimitetta-
vat tiedot silloin, kun henkilötietoja kerätään rekisteröidyltä itsel-
tään 

Rekisterinpitäjä 

Posti Oy (myöhemmin myös ”Posti”)  

Tietosuojavaltuutetun toimistossa on ajalla 24.2.2017–15.1.2020 saatettu vireille kahdeksan eri 
Postin muuttoilmoitustietojen käsittelyyn liittyvää kanteluasiaa. Näistä asioista kuusi on saatettu 
vireille henkilötietolain voimassaoloaikana ja kaksi  yleisen  tietosuoja-asetuksen soveltamisen 
aloittamisen  jälkeen.  Kussakin  asiassa  on  ollut  kysymys  siitä,  että  tehdyn  osoitteenmuutosil-
moituksen  jälkeen  rekisteröity  on  saanut  yhteydenottoja  ja  suoramarkkinointia  eri  yrityksiltä. 
Osa kysymyksessä olevista rekisteröidyistä on ilmoittanut, että heillä ei ollut ollut olemassa ole-
vaa asiakassuhdetta heihin yhteyttä ottaneisiin yhtiöihin. Osa rekisteröidyistä on todennut, että 
heille  ei  ollut  annettu  riittävää  informaatiota  heidän  henkilötietojensa  käsittelystä  eikä  sääde-
tystä kielto-oikeudesta. Yhdellä rekisteröidyllä oli ollut turvakielto. Vireillesaattamisasiakirjoissa 
on pyydetty, että tietosuojaviranomaisen toimesta asiassa ryhdyttäisiin toimenpiteisiin.  

Vireillesaattajia ei ole pidettävä hallintolain (434/2003) 11 §:ssä tarkoitettuina asianosaisina. 

 

APULAISTIETOSUOJAVALTUUTETUN PÄÄTÖS HENKILÖTIETOJEN KÄSITTELYN LÄ-
PINÄKYVYYDESTÄ JA REKISTERÖIDYLLE TOIMITETTAVISTA TIEDOISTA SILLOIN, KUN 
HENKILÖTIETOJA KERÄTÄÄN REKISTERÖIDYLTÄ ITSELTÄÄN 

Rekisterinpitäjältä saatu selvitys 

Asiassa  on  pyydetty  selvitystä  rekisterinpitäjältä  31.8.2017.  Selvityspyyntöön  on  vastattu 
29.9.2017. Annetussa selvityksessä on todettu, että muun muassa postinjakelun turvaamiseksi 
Posti ylläpitää postilain (415/2011) 38 §:n nojalla osoitetietojärjestelmää kaikista postinsaajista.  

Osoitteenmuutosilmoituksen ja postinjakelun liittyvän toimeksiannon Postille voi tehdä sekä pa-
perilomakkeella  että  verkkopalvelussa.  Osoitetietojärjestelmään  tallennetaan  postinsaajan  il-
moittamat  yhteystiedot  ja  yhteystietojen  muutokset  sekä  tieto  postinjakeluun  liittyvistä  asiak-
kaan tilaamista palveluista. Edelleenlähetys-, jakelun keskeytys- ja muiden vastaavien Postin 
palvelujen  osalta  asiakassuhde  syntyy  toisaalta  Postin  ja  toisaalta  tilaajan  ja  kaikkien  niiden 
täysi-ikäisten henkilöiden kesken, joille tilaaja on samalla tilannut palvelun. Asiakassuhdetta ei 
synny, jos henkilö ilmoittaa Postille pelkän fyysisten lähetysten osoitteenmuutoksen tilaamatta 
lisäpalvelua.  

Postilain 38 §:n 3 momentin mukaan osoiterekisterissä olevia tietoja saadaan käyttää lähetys-
ten  perille  toimittamiseen sekä osoitepalveluista  sopimuksen  tehneiden  postinlähettäjien  hal-
lussa olevien  nimi-  ja osoitetietojen  tarkistamiseen ja korjaamiseen. Osoiterekisterissä olevia 
nimi-  ja  osoitetietoja  saadaan  luovuttaa  edelleen  osoiterekisterin  käyttötarkoituksen  toteutta-
miseksi.  Annetussa  selvityksessä  on  edelleen  todettu,  että  yhteystietojen  päivityspalvelussa 
kerrotaan korjatun tiedon lisäksi tehdyn muutoksen voimaantulopäivä. Osoitetietojen päivityk-
sen voi ostaa sekä jatkuvana ylläpitona että kertapäivityksenä.  

Asiassa annetun selvityksen mukaan Posti ei luovuta ylläpitämänsä osoiterekisterin tietoja suo-
ramarkkinointitarkoituksiin.  Tietoja  osoiterekisteristä 
luovutetaan  vain  yllä  mainitusti 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 

 
 
 

 
 
 
 

 
2 (22) 
 

osoitepalveluista tehneiden postinlähettäjien hallussa olevien nimi- ja osoitetietojen tarkistami-
seen ja korjaamiseen sekä viranomaisille ja muille postiyrityksille lakiin perustuvien luovutus-
velvollisuuksien täyttämiseksi. Annetussa selvityksessä on edelleen todettu, että kysymyksessä 
olevien rekisteröityjen yhteydenotoissa oli joko ollut kysymys 1) yhteyttä ottaneen yhtiön mark-
kinoinnista,  jossa  osoitelähteenä  oli  ollut  kysymyksessä  olevan  yrityksen  asiakas-,  jäsen-  tai 
markkinointirekisteri, johon oli tehty Postin osoiterekisteristä tietojen päivitys edellä kuvatun mu-
kaisesti, tai 2) siitä, että yhteystiedot oli ostettu yritykseltä, joka myy yhteystietoja suoramarkki-
nointitarkoituksia varten. Esimerkkinä tällaisesta yrityksestä on mainittu Suomen Asiakastieto 
Oy, joka oli ostanut Postilta edellä kuvattuja päivityspalveluja. Näin ollen ilmoitettu tieto Postista 
osoitelähteenä oli ollut virheellinen.  

Annetussa selvityksessä on lisäksi todettu, että Postin suorittamasta henkilötietojen käsittelystä 
ja postilain mukaisesta osoitetietojen luovuttamisesta on kerrottu Postin verkkosivuilla, palvelu-
sopimuksissa ja tietosuojaselosteessa. Niin ikään tieto niistä organisaatioista, joiden asiakas- 
tai muita rekistereitä päivitetään jatkuvan ylläpitosopimuksen perusteella, löytyy Postin verkko-
sivuilta. Kertapäivitysasiakkaita todetaan olevan vuosittain noin 30.   

Postilain 38 §:n 5 momentin mukaan rekisteröity voi myös kieltää henkilötietojensa luovuttami-
sen osoitteiden tarkistamis- ja korjaamispalvelujen yhteydessä. Kieltomahdollisuudesta kerro-
taan palvelusopimuksessa, tietosuojaselosteessa ja Postin verkkosivuilla. Selvityksessä on to-
dettu, että luovutuskielto on mahdollista tehdä osoitteenmuutospalvelussa yksinkertaisella pai-
nikkeella omien yhteystietojen muokkauksen yhteydessä. Luovutuskiellon voi tehdä myös va-
paamuotoisella Postille osoitetulla kirjallisella ilmoituksella.  

Annetussa  selvityksessä  on  lisäksi  todettu,  että  osoitteenmuutos  on  mahdollista  tehdä  myös 
niin, että ilmoittaja tekee samassa yhteydessä muutoksen sekä itselleen että henkilöille, jotka 
asuvat hänen kanssaan samassa taloudessa, eli samasta lähtöosoitteesta samaan kohdeosoit-
teeseen muuttavien osalta. Edelleen on kerrottu, että Posti lähettää osoitteenmuutoksesta asi-
akkaalle vahvistuskirjeen, jossa kerrotaan postinsaajien nimet, vanha ja uusi osoite, edelleen-
lähetysaika sekä tiedot yrityksistä, joille osoitteenmuutostieto välitetään. Näin menetellen Postin 
tarkoituksena on ollut informoida myös mukana muuttavia henkilöitä. Mikäli osoitteenmuutos on 
tehty verkkopalvelussa, vahvistuskirjettä ei kuitenkaan lähetetä. Verkkopalvelussa asiakas voi 
itse osoitteenmuutosilmoituksen tehtyään tallentaa tai tulostaa pdf-muotoisen yhteenvedon.  

Lopuksi on todettu, että osoiterekisterin tietojen virheettömyys on olennaista postitoiminnan su-
juvuuden kannalta. Näin ollen osoitteenmuutoksen tekemisestä on haluttu tehdä helppoa ja su-
juvaa. Posti on todennut tutkivansa mahdollisuuksia lisätä informaatiota osoitteenmuutospalve-
lun ominaisuuksista ja parantaa luovutuskiellon näkyvyyttä verkkopalvelussa. 

Rekisterinpitäjältä saatu lisäselvitys 

Asiassa on pyydetty lisäselvitystä rekisterinpitäjältä 10.1.2020. Lisäselvityspyyntöön on vastattu 
27.1.2020. Annetussa lisäselvityksessä on todettu, että aiemmin 29.9.2017 annetussa selvityk-
sessä ilmoitetut seikat pitävät edelleen paikkansa. 

Annetussa selvityksessä on niin ikään todettu, että Posti on parhaansa mukaan pyrkinyt viesti-
mään osoiterekisterin tietojen luovutuksista ymmärrettävässä muodossa. Henkilötietojen käsit-
telystä ja postilain mukaisesta osoitetietojen luovutuksesta kerrotaan Postin verkkosivuilla, pal-
velusopimuksen ehdoissa ja tietosuojaselosteessa.  

Tietojen luovutuksista on kerrottu esimerkiksi postinohjauspalveluiden tuote-ehtojen kohdassa 
2, joka kuuluu seuraavasti: 

 

2.2 Yhteystietojen korjauspalvelut 
Yritys-  ja  yhteisölähettäjät  voivat päivittää  osoitetietojärjestelmästä niiden  pos-
tinsaajien muuttuneet yhteystiedot, joiden yhteystiedot lähettäjällä jo on. Postin-
saaja voi kieltää tietojensa päivittämisen ilmoittamalla siitä Postille. Kielto estää 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
3 (22) 
 

tietojen päivityksen jatkossa, mutta ei poista tietoa lähettäjän rekisteristä. Lähet-
täjillä pitää olla sopimus palvelusta Postin kanssa. Oikean osoitteen käyttö lähe-
tyksissä on lähettäjän vastuulla.  

Mainitut tuote-ehdot ovat saatavilla verkossa Postin muuttoilmoitussivuilla sekä painettuna pa-
perisen osoitteenmuutoslomakkeen kääntöpuolella.  

Postin  verkkosivuilla  osoitteessa  https://www.posti.fi/fi/henkiloille/jakelu-ja-muuttaminen/muut-
taminen-henkiloille on puolestaan seuraava maininta: 

 

Osoitteen päivittyminen 
Osoitteenmuutoksen  perusteella  edelleenlähetämme  lakisääteisesti  vanhaan 
osoitteeseen saapuneet kirjelähetykset, ellei lähettäjän kanssa ole toisin sovittu. 

• Lehtiä ei edelleenlähetetä pelkän osoitteenmuutoksen perusteella. 
• Osoitteenmuutostieto ei ohjaa pakettilähetyksiä. 
• Huomaathan, että osoitteenmuutos koskee vain Postin jakamaa postia ja että 
myös muut toimijat kuin Posti jakavat postia. 
•Posti  päivittää  uuden  osoitteesi  niille  lähettäjille,  jonka  asiakas  jo  olet.  Tästä 
syystä osoitteesi ei päivity kaikille yrityksille. 

Osoitteesi päivittyy automaattisesti näille organisaatioille […] 

Lisäselvityspyynnön myötä Posti on tehnyt muutoksia, joiden tarkoituksena on helpottaa luovu-
tuskieltoa  koskevan  tiedon  löytämistä.  Posti  on  päivittänyt  osoitetietojärjestelmänsä tietosuo-
jaselostetta. Turvallinen tietojen luovutus otsikon alle on lisätty maininta, että tietojen luovutta-
misen  osoitteiden  tarkistamis-  ja  korjaamispalveluiden  yhteydessä  voi  kieltää.  Posti  on  niin 
ikään päivittänyt verkkopalvelussaan linkkiä, jonka kautta luovutuskieltoja hallinnoidaan. Posti 
on myös ilmoittanut tarkistaneensa asiakaspalvelunsa ohjeistuksia markkinointiluvista. Lisäksi 
annetussa  selvityksessä  on  kerrottu,  että  Posti  on  ollut  yhteydessä  päivityspalveluasiakkai-
siinsa ja korostanut, että osoitelähde on markkinoinnissa ilmoitettava oikein niin, että kuluttajalle 
ei syntyisi vääriä käsityksiä. Näissä tapauksissa markkinoinnin osoitelähde ei ole Postin rekis-
teri, vaan nimenomaan markkinoivan yrityksen oma asiakasrekisteri.  

Annetussa selvityksessä on todettu, että turvakielto koskee vain henkilötietojen luovutusta Vä-
estötietojärjestelmästä.  Postin  osoitetietojärjestelmään  ei  päivitetä  Väestötietojärjestelmästä 
tietoja henkilöistä, joilla on turvakielto eikä Posti siten saa tietoa turvakielloista. Tämä perustuu 
Väestörekisterikeskuksen  Postia  koskevaan  31.5.2012  päivättyyn 
(dnro 
2610/410/11).  Turvakieltoja  ei  siis  merkitä  Postin  tietojärjestelmiin  eikä  Posti  omassa  toimin-
nassaan  voi  ottaa  rekisteröidyn  mahdollista  turvakieltoa  huomioon.  Posti  on  muun  muassa 
vuonna 2010 tietosuojavaltuutetulle antamassaan selvityksessä (dnro 165/451/2010) todennut, 
että Postin käsityksen mukaan turvakiellon kattavuutta koskeva informointivelvollisuus kuuluu 
ensi sijassa Väestörekisterikeskukselle (nyk. Digi- ja väestötietovirasto). Digi- ja väestötietovi-
raston tulisi informoida turvakiellon hakijoita siitä, että kyseinen kielto koskee ainoastaan tiedon 
suojaamista Väestötietojärjestelmässä ja viranomaisten käsittelyssä.  

tietolupaan 

Todettakoon,  että  lisäselvityspyynnön  lähettämisen  jälkeen  on  käynyt  ilmi,  että  tietosuojaval-
tuutetun toimistossa oli ennen pyynnön lähettämistä tullut vireille asia, jota ei lisäselvityspyyn-
nössä  ole  mainittu.  Niin  ikään  lisäselvityspyynnön  lähettämisen  jälkeen  tietosuojavaltuutetun 
toimistossa on  saatettu  vireille  vastaava asia.  Rekisterinpitäjää ei  erikseen ole  kuultu näiden 
asioiden johdosta. Kuulemista ei ole pidetty tarpeellisena hallintolain (434/2003) 34 §:n 2 mo-
mentin 5 kohdan nojalla. Kuuleminen on ollut ilmeisen tarpeetonta, sillä näissä kahdessa asi-
assa on ollut kysymys samasta asiasta kuin asioissa, joista rekisterinpitäjää on jo kuultu.  

Rekisterinpitäjältä saatu vastaus lisäselvityksen jälkeen esitettyyn kysymykseen  

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
4 (22) 
 

 
 
 

Asiassa on edelleen pyydetty lisäselvitystä rekisterinpitäjältä 30.1.2020. Rekisterinpitäjältä on 
pyydetty selvitystä siitä, miten rekisteröityjä informoidaan luovutuskäytännöistä silloin, kun re-
kisteröity tekee osoitteenmuutosilmoituksen sähköisellä lomakkeella.  Lisäselvityspyyntöön on 
vastattu 6.2.2020. Annetussa lisäselvityksessä on viitattu 27.1.2020 annettuun lisäselvitykseen 
ja siihen, että tietojen luovutuksista on kerrottu postinohjauspalveluiden tuote-ehtojen kohdassa 
2.  

Annetussa vastauksessa on lisäksi todettu, että paperisen osoitteenmuutoslomakkeen kääntö-
puolelle  on  painettu  postinohjauspalveluiden  tuote-ehdot  kokonaisuudessaan.  Verkkopalve-
lussa sen sijaan pääsy mainittuihin tuote-ehtoihin on Tuote-ehdot-linkin takana. Tämä linkki on 
nähtävillä  jokaisen  sivun  alareunassa. Lisäksi  nämä tuote-ehdot  tulevat muuttoilmoitusasiak-
kaan hyväksyttäväksi asioinnin eli palveluprosessin päätteeksi. Postin verkkosivuilla on lisäksi 
lisäselvityksessä kuvatulla tavalla saatavilla myös muuta lisäinformaatiota Postin päivityspalve-
luista. Annetun vastauksen mukaan Posti katsoo, että luovutuskäytännöistä ja kielto-oikeudesta 
on verkkopalvelussa informoitu yhtä tehokkaasti kuin paperilomakkeella.  

Lisäselvityspyyntö ja kuuleminen 

Rekisterinpitäjälle on 27.2.2020 varattu hallintolain (434/2003) 34 §:ssä tarkoitettu tilaisuus tulla 
kuulluksi sekä lausua mielipiteensä asiasta sekä antaa selityksensä sellaisista vaatimuksista ja 
selvityksistä, jotka saattavat vaikuttaa asian ratkaisuun. Rekisterinpitäjälle on samalla varattu 
mahdollisuus tuoda esiin sellaisia yleisen tietosuoja-asetuksen 83 artiklan 2 kohdassa tarkoi-
tettuja seikkoja, jotka rekisterinpitäjän näkemyksen mukaan olisi otettava huomioon ratkaisua 
tehtäessä. Rekisterinpitäjä on antanut vastauksensa 20.3.2020.  

Tilastotietoa 

Rekisterinpitäjä on ilmoittanut, että vuonna 2017 osoitteenmuutosilmoituksia oli tehty yhteensä 
747 788 kappaletta, joista 596 150 kappaletta oli tehty  verkkolomaketta hyödyntäen.  Vuonna 
2018 osoitteenmuutosilmoituksia oli tehty yhteensä 745 054 kappaletta, joista 605 853 kappa-
letta oli tehty verkkolomaketta hyödyntäen. Vuonna 2019 osoitteenmuutosilmoituksia oli tehty 
yhteensä 743 109 kappaletta, joista 615 239 oli tehty verkkolomaketta hyödyntäen.  

Edellä  mainittujen  osoitteenmuutosilmoitusten  valossa  muuttajia  oli  vuonna  2017  yhteensä 
1 020 886,  vuonna  2018  yhteensä  1 015 707  ja  vuonna  2019  yhteensä  1 010 477.  Vuosina 
2017–2019 kaikkiaan 1 791 863:n eri henkilön muutosta on tehty ilmoitus rekisterinpitäjälle. An-
netussa vastauksessa on todettu, että tieto luovutuskieltojen lukumääristä on saatavilla rekis-
terinpitäjän järjestelmästä vain kuluvalta ajanhetkeltä. Maaliskuussa 2020 (per 5.3.2020) rekis-
terinpitäjän järjestelmään oli kirjattu kaiken kaikkiaan 115 288 luovutuskieltoa.  

Vuonna 2017 ennen osoitteenmuutoksen tallentumista oli samana päivänä tehty 845 luovutus-
kieltoa, vuotta 2018 koskien tämä luku oli 746 ja vuotta 2019 koskien tämä luku puolestaan oli 
682. Edelleen vuonna 2017 osoitteenmuutoksen tallentumisen jälkeen oli samana päivänä tehty 
130 luovutuskieltoa, vuotta 2018 koskien tämä luku oli 242 ja vuotta 2019 koskien tämä luku 
puolestaan oli 204.  

Lisäksi  vuonna  2017  ennen  osoitteenmuutoksen  tallentumista  oli  samana  päivänä  poistettu 
1196 luovutuskieltoa, vuotta 2018 koskien tämä luku oli 928 ja vuottaa 2019 koskien tämä luku 
puolestaan  oli  873.  Edelleen  vuonna  2017  osoitteenmuutoksen  tallentumisen  jälkeen  oli  sa-
mana päivänä  poistettu 184 luovutuskieltoa, vuotta  2018 koskien tämä luku oli  220 ja vuotta 
2019 koskien tämä luku puolestaan oli 200. Annetussa vastauksessa on todettu, että osa pos-
tinsaajista oli asettanut kiellon päälle ja sen jälkeen välittömästi poistanut asettamansa kiellon.  

Postinohjauspalveluiden tuote-ehdot 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
5 (22) 
 

Annetussa vastauksessa on edelleen todettu, että postinohjauspalveluiden tuote-ehdot on pai-
nettu paperisen osoitteenmuutoslomakkeen kääntöpuolelle kokonaisuudessaan. Verkkopalve-
lussa linkki tuote-ehtoihin on nähtävillä jokaisen sivun alareunassa olevan linkin takaa.  

Aiemmin Posti oli ilmoittanut, että tuote-ehdot tulevat asioinnin eli palveluprosessin päätteeksi 
asiakkaan hyväksyttäväksi. Annetussa vastauksessa on kuitenkin korjattu jo asiassa lausuttua. 
Tuote-ehdot tulevat verkkopalvelussa hyväksyttäväksi kaikissa niissä tapauksissa, joissa syn-
tyy asiakassuhde Postin ja muuttajan välille. Tällaisia ovat tilanteet, joissa osoitteenmuutosil-
moituksen tekijä tilaa edelleenlähetyspalvelun tai jakelun keskeytyspalvelun. Asiakassuhdetta 
ei synny tilanteissa, joissa Postille ilmoitetaan pelkkä fyysinen osoitteen muutos tilaamatta lisä-
palveluja. Tällaisissa viimeksi mainituissa tilanteissa tuote-ehtojen hyväksymistä ei ole sisälty-
nyt palveluprosessiin.  

Vuonna  2017  oli  tehty  394 123  sellaista  osoitteenmuutosilmoitusta,  joiden  yhteydessä  tuote-
ehdot olivat tulleet hyväksyttäväksi. Vuotta 2018 koskien tämä luku oli 412 963 ja vuotta 2019 
koskien tämä luku puolestaan oli 453 454.  

Vuonna 2017 oli edelleen tehty 201 627 sellaista osoitteenmuutosilmoitusta, joiden yhteydessä 
tuote-ehdot eivät tulleet hyväksyttäväksi. Vuotta 2018 koskien tämä luku oli 192 530 ja vuotta 
2019 koskien tämä luku puolestaan oli 161 518.   

Annetussa vastauksessa on todettu, että Posti on päättänyt muuttaa verkkopalvelun palvelu-
prosessia niin, että sähköisesti tehtyjen osoitteenmuutosilmoitusten yhteydessä tuote-ehdot tu-
levat asioinnin päätteeksi hyväksyttäväksi kaikissa tapauksissa eli myös silloin, kun asiakas ei 
tilaa lisäpalvelua eikä asiakassuhdetta näin synny. Muutoksen tavoitteena on lisätä ehtojen ja 
sitä kautta myös henkilötietojen käsittelyn läpinäkyvyyttä.  

Prosessin ja volyymien arviointia 

Annetussa vastauksessa on todettu, että osoitteenmuutoksia tehdään vuosittain erittäin suuri 
määrä.  Posti  käsittelee  vuosittain  satoja  tuhansia  osoitteenmuutosilmoituksia,  jotka koskevat 
vuositasolla noin miljoonaa  henkilöä.  Annetussa vastauksessa on  todettu, että maaliskuussa 
2020 tehtyjen luovutuskieltojen lukumäärä on huomattavan vähäinen suhteessa palvelun käyt-
täjien kokonaismäärään. Posti on katsonut, että tämä kertoo siitä, että käyttäjät kokevat osoite-
tietojen päivityspalvelun positiivisena palveluna, joka turvaa postilähetysten ohjautumista oike-
aan osoitteeseen.  

Lainsäädäntötaustasta 

Annetussa vastauksessa on todettu, että tietosuojalautakunta oli henkilörekisterilain (471/1987) 
voimassa ollessa myöntänyt Suomen Posti Oy:lle kolme kertaa poikkeusluvan vastaanottajien 
osoitteiden luovuttamiseksi postilähetysten lähettäjille osoitepalveluna. Osoitepalvelujen oli kat-
sottu olevan postipalveluja täydentäviä palveluita, joilla voitiin estää postilähetysten toimittami-
nen  virheellisiin  osoitteisiin.  Tietosuojalautakunta  oli  katsonut,  että  poikkeusluvan  myöntämi-
selle oli ollut laissa edellytetty painava syy.  Asiaa arvioitaessa oli otettu huomioon muun mu-
assa se, että kysymyksessä olevien palveluiden yhteydessä ei luovuteta henkilötunnuksia eikä 
sellaisten rekisteröityjen tietoja, jotka ovat kieltäneet tietojensa luovuttamisen. Tietosuojalauta-
kunta oli katsonut, että luovutus ei vaaranna rekisteröityjen yksityisyyttä eikä heidän etujaan ja 
oikeuksiaan.  

Osoiterekisteritietojen käyttäminen lähettäjillä olevien yhteystietojen päivittämiseksi kirjattiin sit-
temmin postipalvelulakiin, joka tuli voimaan 1.1.2002. Pääperiaatteena on ollut, että osoitetie-
toja voidaan päivittää, mikäli postinsaaja ei ole sitä kieltänyt. Taustalla on ajatus kirjesalaisuu-
den  suojaamisesta.  Kuluttajat  ovat  myös  pitäneet  päivityspalvelua  hyvänä,  sillä  se  helpottaa 
muuttamiseen liittyvää asioiden hoitoa. Ilman mainittua palvelua kuluttajan olisi itse ilmoitettava 
osoitteensa muuttumisesta kaikille palveluntarjoajille ja muille organisaatioille, joihin hänelle on 
asiakas- tai jäsenyyssuhde.  

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
6 (22) 
 

Annetussa vastauksessa on lisäksi todettu, että  Postin päivityspalvelut ovat olleet tietosuoja-
valtuutetun tutkittavana kansalaisten yhteydenottojen perusteella useasti. Tietosuojavaltuutettu 
ei ole antanut Postille ohjausta, joka olisi muuttanut palvelussa käytettyjä toimintamalleja. Myös 
turvakieltoa ja tietojen luovuttamista koskeva kysymys on ollut tietosuojavaltuutetun selvitettä-
vänä, esimerkkinä on mainittu 12.5.2010 annettu päätös (dnro 165/451/2010), jolla oli ohjattu 
väestörekisterikeskusta  ottamaan  asia  huomioon  maistraateille  annettavan  ohjauksen  yhtey-
dessä. Tietosuojavaltuutettu ei ole todennut, että Postin olisi korjattava toimintaansa osoitteen-
muutos- tai rekisterinkorjauspalveluiden osalta.  

Seuraamusharkinnasta 

Annetussa vastauksessa on todettu, että Posti on pyrkinyt parhaansa mukaan kertomaan osoi-
terekisteritietojen luovutuksista ymmärrettävässä muodossa. Asiakkaiden henkilötietojen käsit-
telystä ja postilain mukaisista osoitetietojen luovutuksista kerrotaan Postin verkkosivuilla, pal-
velusopimuksen ehdoissa ja tietosuojaselosteessa.  

Kysymyksessä olevan asian selvittely on alkanut jo vuonna 2017. Posti on antanut ensimmäi-
sen selvityksensä tietosuojavaltuutetulle syyskuussa 2017, minkä jälkeen  Posti  ei  ole saanut 
viranomaiselta  mitään  kannanottoa,  ohjausta  tai  muuta  reagointia,  ennen  kuin  tammikuussa 
2020 lisäselvityspyynnön muodossa.  

Annetussa vastauksessa on todettu, että Posti on pyrkinyt monin tavoin huolehtimaan henkilö-
tietojen  käsittelyn  läpinäkyvyydestä  ja  tietosuojasääntelyn  muustakin  noudattamisesta  palve-
luissaan. Posti on pitänyt ongelmallisena asiassa esitettyä alustavaa arviointia, sillä se on jät-
tänyt avoimeksi sen, miltä osin Postin suorittama muuttoilmoitustietojen käsittely ei ole arvioijan 
mielestä  ollut  läpinäkyvää.  Jos  viranomainen  yhä  katsoisi,  Postin  palvelussaan  toteuttamien 
muutosten jälkeenkin, että tietojen käsittely ei joiltain osin täytä tietosuojasääntelyn vaatimuk-
sia, Posti  on  vastauksessaan ilmoittanut  toivovansa  yksityiskohtaisempia ja konkreettisia pe-
rusteluja siitä, miltä osin palvelut ja/tai prosessit eivät täyttäisi lainsäädännön vaatimuksia, jotta 
Posti voisi korjata toimintaansa.  

Posti on lisäksi viitannut hallinto-oikeudelliseen luottamuksensuojaperiaatteeseen. Posti on kat-
sonut, että se on voinut olla hyvässä uskossa menettelynsä lainmukaisuuden suhteen. Anne-
tussa vastauksessa on todettu, että yksityisen tahon tulee voida luottaa viranomaisen toiminnan 
oikeellisuuteen ja virheettömyyteen sekä päätösten pysyvyyteen. Tämä niin kutsuttu luottamuk-
sensuojaperiaate  korostaa  hallinnon  julkista  luotettavuutta.  Osoitteenmuutosprosessissa  ja 
osoitetietojen päivityspalveluissa on kysymys useita vuosikymmeniä samalla periaatteella käy-
tössä olleista palveluista, jotka ovat useasti olleet viranomaisen tarkasteltavina.  

Annetun vastauksen lopussa on lisäksi todettu, että hallinnollinen seuraamusmaksu on katsottu 
rangaistusluonteiseksi seuraamukseksi. Sitä tulee Postin näkemyksen mukaan käyttää ensisi-
jaisesti vakavissa ja tahallisissa tietosuojalainsäädännön rikkomuksissa. Posti on pitänyt täysin 
kohtuuttomana ja suhteellisuusperiaatteen vastaisena, että Postille määrättäisiin yleisen tieto-
suoja-asetuksen nojalla hallinnollinen seuraamusmaksu palvelusta, joka on  ollut  samansisäl-
töinen ja viranomaisen tiedossa vuosikausien ajan.  

Sovellettavasta lainsäädännöstä 

Euroopan parlamentin ja neuvoston yleistä tietosuoja-asetusta (EU) 2016/679 (tietosuoja-ase-
tus) on sovellettu 25.5.2018 alkaen. Säädös on asetuksena jäsenvaltioissa välittömästi sovel-
lettavaa oikeutta. Tietosuoja-asetus sisältää kansallista liikkumavaraa, minkä perusteella kan-
sallisella lainsäädännöllä voidaan täydentää ja täsmentää asetuksessa nimenomaan määritel-
tyjä seikkoja. Yleistä tietosuoja-asetusta täsmentää kansallinen tietosuojalaki (1050/2018), jota 
on sovellettu 1.1.2019 alkaen. Tietosuojalailla kumottiin aiemmin voimassa ollut henkilötietolaki 
(523/1999).  

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
7 (22) 
 

EU-oikeudessa  keskeinen  periaate  on  oikeusvarmuuden  periaate.  Tästä  periaatteesta  on 
useissa  EU-tuomioistuimen  ratkaisuissa  johdettu  taannehtivan  lainsäädännön  soveltamisen 
kielto. Tämän kiellon mukaan unionioikeudellisilla säädöksillä ei pääsääntöisesti ole taannehti-
vaa vaikutusta. 

Oikeuskäytännössä on tältä osin tunnistettu taannehtivuuden kaksi tyyppiä: tosiasiallinen taan-
nehtivuus sekä materiaalinen taannehtivuus. Tosiasiallisella taannehtivuudella tarkoitetaan uu-
den  lainsäädännön  soveltamista  sellaiseen  tosiseikastoon,  joka  on  täysin  toteutunut  vanhan 
lainsäädännön aikana. EU-tuomioistuimen oikeuskäytännössä tällainen tosiasiallinen taanneh-
tivuus on lähtökohtaisesti kielletty. 

Materiaalisella  taannehtivuudella  tarkoitetaan  uuden  lainsäädännön  soveltamista  tulevaisuu-
teen suuntautuvin vaikutuksin sellaisessa tilanteessa, joka on syntynyt aikaisemman lainsää-
dännön ollessa voimassa, ja oikeudellisesti relevantti toiminta jatkuu edelleen uuden lainsää-
dännön aikana. EU-tuomioistuin on hyväksynyt tällaisen materiaalisen taannehtivuuden. Tuo-
mioistuin on todennut, että EU-oikeudellisen lainsäädännön täytyy katsoa saavuttavan oikeus-
vaikutuksia voimaan tullessaan myös silloin, kun uusi lainsäädäntö määrittelee vanhan lainsää-
dännön aikana alkaneiden asiantilojen seurauksia. Niin ikään tuomioistuin on kiinnittänyt taan-
nehtivan lainsäädännön sallittavuutta arvioidessaan huomiota yksityisten oikeussubjektien oi-
keussuojan tarpeeseen. 

Käsillä  olevassa  tapauksessa  valituksenalainen  toiminta  on  edelleen  jatkunut  yleisen  tieto-
suoja-asetuksen soveltamisen aloittamisen jälkeen, mistä johtuen tässä asiassa on sovellettava 
yleistä tietosuoja-asetusta.  

Oikeudellinen kysymys 

Apulaistietosuojavaltuutettu arvioi ja ratkaisee asian edellä mainitusti yleisen tietosuoja-asetuk-
sen (EU) 2016/679 ja tietosuojalain (1050/2018) pohjalta.  

Asiassa on arvioitava: 

1)  onko rekisterinpitäjän muuttoilmoitusten yhteydessä suorittama henkilötietojen käsittely ol-
lut läpinäkyvää yleisen tietosuoja-asetuksen 5 artiklan 1 kohdan a alakohdassa ja 12 artik-
lan 1 kohdassa säädetyn mukaisesti; ja 

2)  onko rekisterinpitäjä toimittanut muuttoilmoitusten yhteydessä rekisteröidyille yleisen tieto-
suoja-asetuksen 13 artiklan 1 kohdan d alakohdassa ja 2 kohdan b alakohdassa tarkoitetut 
tiedot oikea-aikaisesti silloin, kun henkilötietoja rekisteröidyiltä saadaan.  

Apulaistietosuojavaltuutetun päätös 

Huomautus  

Apulaistietosuojavaltuutettu antaa rekisterinpitäjälle yleisen tietosuoja-asetuksen 58 artiklan 2 
kohdan b alakohdan mukaisen huomautuksen. Rekisterinpitäjän muuttoilmoitusten yhteydessä 
suorittama henkilötietojen käsittely ei ole ollut läpinäkyvää yleisen tietosuoja-asetuksen 5 artik-
lan 1 kohdan a alakohdassa ja 12 artiklan 1 kohdassa säädetyn mukaisesti. Rekisterinpitäjä ei 
liioin ole toimittanut muuttoilmoitusten yhteydessä rekisteröidyille yleisen tietosuoja-asetuksen 
13 artiklan 1 kohdan d alakohdassa ja 2 kohdan b alakohdassa tarkoitettuja tietoja oikea-aikai-
sesti silloin, kun henkilötietoja on rekisteröidyiltä saatu (tilanteet, joissa asiakassuhdetta ei ole 
syntynyt).  

Apulaistietosuojavaltuutettu  on  korjaavien  toimivaltuuksien  käyttämistä  harkitessaan  ottanut 
huomioon ne toimenpiteet, joihin rekisterinpitäjä on ryhtynyt lisäselvityspyynnön myötä. Vaikka 
toiminta  on  ollut  tuottamuksellista,  katsoo  apulaistietosuojavaltuutettu,  että  huomautuksen 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
8 (22) 
 

 
 
 

lisäksi on arvioitava hallinnollisen seuraamusmaksun määräämistä rekisterinpitäjälle, sillä  ky-
symyksessä  olevat  puutteet  rekisterinpitäjän  suorittamassa  henkilötietojen  käsittelyssä  ovat 
vaikuttaneet satojentuhansien rekisteröityjen oikeuksiin.  

Hallinnollinen seuraamusmaksu 

Tietosuojalain 24 §:n mukaan yleisen tietosuoja-asetuksen 83 artiklassa säädetyn hallinnolli-
sen sakon (hallinnollinen seuraamusmaksu) määrää tietosuojavaltuutetun ja apulaistietosuo-
javaltuutettujen yhdessä muodostama seuraamuskollegio. 

Päätöksen perustelut 

Osoiterekisteritietojen luovuttamisen taustasta 

Posti on perustellut toimintaansa muun muassa tietosuojalautakunnan Postille antamilla lupa-
päätöksillä. Henkilörekisterilain (471/1987)  voimassa ollessa tietosuojalautakunta oli kolmesti 
(26.4.1993, 14.11.1994 ja 6.10.1997) myöntänyt  Postille poikkeusluvan vastaanottajien osoit-
teiden luovuttamiseksi postilähetysten lähettäjille osoitepalveluna. Tietosuojalautakunta oli  lu-
papäätöksissään katsonut, että rekisteröityjen ei voida olettaa tietävän henkilötietojensa luovut-
tamisesta  osoiterekisteristä.  Edelleen  tietosuojalautakunta  oli  katsonut,  että  luovutus  ei  vaa-
ranna rekisteröityjen yksityisyyttä eikä heidän etujaan ja oikeuksiaan, sillä Posti oli ilmoittanut, 
että se ei luovuta sellaisen rekisteröidyn tietoja, joka on kieltänyt tietojensa luovutuksen (tieto-
suojalautakunnan päätös nro 35/14.11.1994). Edellä mainittu seikka on todettu niin ikään tieto-
suojalautakunnan päätöksessä nro 26/6.10.1997. Tietosuojalautakunta oli katsonut, että luovu-
tus ei ollut vaarantanut rekisteröityjen yksityisyyttä eikä heidän etujaan ja oikeuksiaan, sillä Posti 
oli ilmoittanut, että se ei luovuta sellaisen rekisteröidyn tietoja, joka on kieltänyt tietojensa luo-
vutuksen.  

Tietosuojalautakunnan vuosina 1993, 1994 ja 1997 antamien päätöksien jälkeen henkilötietojen 
suojaa  koskeva  lainsäädäntö  on  muuttunut.  Vuonna  1995  hyväksyttiin  tietosuojadirektiivi 
(95/46/EY),  joka  pantiin  kansallisesti  täytäntöön  1.6.1999  voimaantulleella  henkilötietolailla 
(523/1999).  Tietosuojadirektiivi  on  myöhemmin  kumottu  yleisellä 
tietosuoja-asetuksella 
(679/2016), joka tuli voimaan 24.5.2016 ja  jonka soveltaminen alkoi 25.5.2018. Todettakoon, 
että  vuoden  1995  tietosuojadirektiivillä  lisättiin  rekisteröidyn  tiedonsaantioikeuksia.  Direktiivin 
myötä  rekisterinpitäjien  oli  aikaisempaa  laajemmin  oma-aloitteisesti  annettava  rekisteröidylle 
tietoja muun muassa siitä, mihin tarkoituksiin häntä koskevia tietoja käsiteltiin. Tietosuojadirek-
tiivin myötä henkilötietolailla korvattiin vuoden 1987 henkilörekisterilaki, jonka nojalla tietosuo-
jalautakunta oli antanut päätökset, joihin Posti on perusteluissaan nojautunut. 

Henkilörekisterilain 24 §:ssä säädettiin velvollisuudesta ilmoittaa rekisteröidylle henkilörekiste-
rin käytöstä tietyissä tapauksissa. Myös henkilörekisterilain 3 §:ssä säädetty hyvän rekisterita-
van  vaatimus  oli  voinut  edellyttää  rekisteröidyn  informoimista  henkilötietojen  käsittelystä.  Li-
säksi  rekisteröity  oli  voinut  henkilörekisterilain  10  §:ssä  säädetyn  rekisteriselosteen  avulla 
saada  tietoa häntä koskevasta henkilötietojen  käsittelystä.  Voidaankin todeta,  että henkilöre-
kisterilain voimassa ollessa henkilötietojen käsittelyn läpinäkyvyydelle asetetut edellytykset ei-
vät olleet  yhtä tarkkarajaisia kuin ensin henkilötietolakia ja nyt myöhemmin yleistä tietosuoja-
asetusta  sovellettaessa.  Tästä  huolimatta  tietosuojalautakunta  oli  edellä  mainitusti  todennut, 
että luovutus ei ollut vaarantanut rekisteröityjen yksityisyyttä eikä heidän etujaan ja oikeuksiaan, 
silloin kun tietojensa luovutuksen kieltäneiden rekisteröityjen tietoja ei luovutettu. Tietosuojalau-
takunta oli niin ikään nimenomaisesti katsonut, että rekisteröityjen ei voida olettaa tietävän hen-
kilötietojensa luovuttamisesta osoiterekisteristä.  

Todettakoon, että voidakseen käyttää kielto-oikeuttaan on henkilön tiedettävä tällaisen oikeu-
den olemassa olosta. Tätä tukee myös tietosuojalautakunnan päätöksissä todettu. Koska re-
kisteröityjen ei voitu olettaa tietävän luovutuksista ja luovutusten ei katsottu vaarantavan rekis-
teröityjen  yksityisyyttä  eikä  etuja  ja  oikeuksia  silloin,  kun  tietojensa  luovuttamisen  kieltäneen 
rekisteröidyn  tietoja  ei  luovutettu,  vaikuttaa  selvältä,  että  rekisteröityjä  oli  riittävällä  tavalla 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
9 (22) 
 

informoitu  tietojen  luovutuksesta.  Voitaneen  todeta,  että  osoitteenmuutosilmoitukset  tehtiin 
1990-luvulla pääasiallisesti paperilomakkeilla. Annetuissa selvityksissä on todettu, että kielto-
oikeudesta on kerrottu paperilomakkeiden kääntöpuolella. Postin tietosuojavaltuutetun toimis-
tolle toimittamasta selvityksestä ei käy ilmi, että menettely olisi ollut toisenlainen 1990-luvulla.  
Osoiterekisteritietojen käyttäminen lähettäjillä olevien yhteystietojen päivittämiseksi kirjattiin sit-
temmin postipalvelulakiin (313/2001), joka tuli voimaan 1.1.2002. Pääperiaatteena on ollut, että 
osoitetietoja  voidaan  päivittää,  mikäli  postinsaaja  ei  ole  sitä  kieltänyt.  Edelleen  postilain 
(415/2011) 38 §:n 5 momentin mukaan rekisteröity voi postilain 38 §:ssä säädetyn estämättä 
kieltää  henkilötietojensa  luovuttamisen  osoitteiden  tarkistamis-  ja  korjaamispalvelujen  yhtey-
dessä. Selvyyden vuoksi todettakoon, että postilain 38 §:ssä säädetään henkilötietojen luovut-
tamisesta, joka ennen postilain voimaantuloa edellytti tietosuojalautakunnan henkilörekisterilain 
mukaista  poikkeuslupaa.  Apulaistietosuojavaltuutettu  toteaa,  että  tällä  päätöksellä  ei  poiketa 
postilain  38  §:ssä  säädetystä.  Posti  voi  siis  edelleen  luovuttaa  henkilötietoja  postilain  38  §:n 
mukaisesti.   

Todettakoon, että yleisen tietosuoja-asetuksen myötä rekisterinpitäjien informointivelvollisuudet 
ovat edelleen muuttuneet. Yleisessä tietosuoja-asetuksessa on säädetty uudesta henkilötieto-
jen käsittelyn läpinäkyvyyttä koskevasta velvollisuudesta, mistä velvollisuudesta 29 artiklan mu-
kainen tietosuojatyöryhmä on antanut käytännön ohjeita suuntaviivojen muodossa1. Mainituissa 
suuntaviivoissa  on  todettu,  että  läpinäkyvyyttä  koskeva  velvollisuus  käsittää  kolme keskeistä 
osa-aluetta: 1) tietojen asianmukaista käsittelyä koskevan tiedon antaminen rekisteröidyille, 2) 
rekisterinpitäjien  tapa  tiedottaa  rekisteröidyille  näiden  tietosuoja-asetukseen  perustuvista  oi-
keuksista ja 3) rekisterinpitäjien keinot auttaa rekisteröityjä käyttämään oikeuksiaan.  

Postin antamassa selvityksessä Postin toimintatapaa on perusteltu myös muun muassa tieto-
suojavaltuutetun päätöksellä vuodelta 2010 (dnro 165/451/2010, annettu 12.5.2010). Nyt käsi-
teltävää asiaa ei kuitenkaan voida rinnastaa edellä mainitussa päätöksessä tarkoitettuun asi-
aan, sillä päätöksessä oli ensisijaisesti kysymys turvakiellosta. On myös huomattava, että pää-
tös on ajalta ennen yleistä tietosuoja-asetusta. Edellä mainitussa tietosuojavaltuutetun päätök-
sessä oli todettu, että asiaan sovellettiin henkilötietolain 24 §:ää, jossa oli säädetty informoin-
nista tietojen käsittelystä. Merkitystä on henkilötietolain 24 §:n sanamuodolla. Henkilötietolain 
24 §:ssä oli säädetty, että rekisterinpitäjän on henkilötietoja kerätessään huolehdittava siitä, että 
rekisteröity voi saada tiedon lainkohdassa luetelluista seikoista. Kysymyksessä olevassa lain-
kohdassa käytetty aktiivin indikatiivimuoto verbistä voida osoittaa, että rekisterinpitäjän oli en-
nen kaikkea huolehdittava siitä, että tiedot olivat rekisteröityjen saatavilla. Yleisestä tietosuoja-
asetuksesta seuraava läpinäkyvyyden velvollisuus sen sijaan on yksityiskohtaisempi ja velvoit-
tavampi. Yleisen tietosuoja-asetuksen 12–13 artiklassa on käytetty imperatiivisia sanamuotoja 
toteutettava ja toimitettava. Sitä, että rekisterinpitäjä ainoastaan huolehtisi, että rekisteröidyllä 
olisi mahdollisuus saada tieto tietyistä seikoista, ei  voida pitää riittävänä rekisteröidyn oikeuk-
sien toteutumiseksi.  

Annetussa selvityksessä on niin ikään viitattu hallinto-oikeudelliseen luottamuksensuojaperiaat-
teeseen,  jonka mukaan  yksityisen  tahon  tulee  voida  luottaa  viranomaisen  toiminnan  oikeelli-
suuteen ja virheettömyyteen sekä päätösten pysyvyyteen. Annetussa selvityksessä on todettu, 
että osoitteenmuutosprosesseissa ja osoitetietojen päivityspalveluissa on kysymys useita vuo-
sikymmeniä samalla periaatteella käytössä olleista palveluista, jotka ovat useasti olleet viran-
omaisen tarkasteltavina.  

Todettakoon, että viranomaisen on luottamuksensuojaperiaatteen mukaisesti otettava toimin-
nassaan huomioon  yksityisen oikeutetut odotukset.  Yksityisen tulee  voida  luottaa siihen,  että 
viranomaisen  toiminta  ei  yllättäen  muutu.  Tällaisten  oikeutettujen  odotusten  kohteena  olevia 
perusvelvollisuuksia ovat muun muassa viranomaiselle kuuluvat velvollisuudet noudattaa sekä 

                                            
1 Asetuksen 2016/679 mukaista läpinäkyvyyttä koskevat suuntaviivat, WP260 rev.01(annettu 29.11.2017, viimeksi tarkis-
tettu ja hyväksytty 11.4.2018). 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
10 (22) 
 

 
 
 

oikeudellisesti sitovia oikeuslähteitä että omaksuttua tulkinta- ja soveltamislinjaa, ellei sen muut-
tamiselle ole lainmukaisia perusteita.  

Edellä esitetyn mukaisesti Postin tietosuojavaltuutetun toimistolle toimittamassa selvityksessä 
toiminnalleen  perusteluina  esittämät  tietosuojavaltuutetun  ja  tietosuojalautakunnan  aiemmat 
päätökset eivät ole kuitenkaan koskeneet rekisteröidyn informointia tämän muuttaessa osoitetta 
Postin verkkosivuilla. Yksistään siitä seikasta, että samassa yhteydessä ei ole otettu kantaa nyt 
käsiteltävä olevaan asiaan ei voida tehdä johtopäätöstä, jonka mukaan viranomainen olisi sal-
linut kyseisen menettelyn. Apulaistietosuojavaltuutettu kiinnittää huomiota erityisesti siihen, että 
nyt käsiteltävänä olevassa asiassa ei ole kysymys Postin muuttoilmoituksissa käytetyistä pape-
rilomakkeista. Lisäksi apulaistietosuojavaltuutettu muistuttaa, että Postin viittaamat päätökset 
ovat ajalta ennen tietosuoja-asetuksen soveltamisen alkamista (25.5.2018) ja joiltain osin myös 
ajalta ennen henkilötietolain voimaantuloa vuonna 1999. Viranomaisen on noudatettava oikeu-
dellisesti sitovia oikeuslähteitä. Yleinen tietosuoja-asetus on asetuksena jäsenvaltioissa välittö-
mästi sovellettavaa oikeutta. Yleisessä tietosuoja-asetuksessa on säädetty läpinäkyvyyttä kos-
kevasta velvollisuudesta, jota rekisterinpitäjien on noudatettava. 

 Rikkomuksen vaikutuksista rekisteröityihin 

Vuonna 2017 tehtiin kaikkiaan 747 788 osoitteenmuutosilmoitusta, joilla ilmoitettiin 1 020 886 
henkilön muutosta. Samana päivänä ennen osoitteenmuutoksen tallentumista oli tehty 845 luo-
vutuskieltoa ja osoitteenmuutoksen tallentumisen jälkeen 130 luovutuskieltoa. Näin ollen vuo-
den 2017 osoitteenmuutosilmoitusten välittömässä yhteydessä oli tehty yhteensä 975 luovutus-
kieltoa. Lisäksi samana päivänä ennen osoitteenmuutoksen tallentumista oli poistettu 1196 luo-
vutuskieltoa ja osoitteenmuutoksen tallentumisen jälkeen 184 luovutuskieltoa. Näin ollen vuo-
den 2017 osoitteenmuutosilmoitusten välittömässä yhteydessä oli poistettu yhteensä 1380 luo-
vutuskieltoa.  Edelleen  voidaan  todeta,  että  vuoden  2017  osoitteenmuutosilmoitusten  välittö-
mässä yhteydessä oli tehty yhteensä 2355 luovutuskieltoihin liittyvää muutosta.  

Vuonna 2018 tehtiin kaikkiaan 745 054 osoitteenmuutosilmoitusta, joilla ilmoitettiin 1 015 707 
henkilön muutosta. Samana päivänä ennen osoitteenmuutoksen tallentumista oli tehty 746 luo-
vutuskieltoa ja osoitteenmuutoksen tallentumisen jälkeen 242 luovutuskieltoa. Näin ollen vuo-
den 2018 osoitteenmuutosilmoitusten välittömässä yhteydessä oli tehty yhteensä 988 luovutus-
kieltoa. Lisäksi samana päivänä ennen osoitteenmuutoksen tallentumista oli poistettu 928 luo-
vutuskieltoa ja osoitteenmuutoksen tallentumisen jälkeen 220 luovutuskieltoa. Näin ollen vuo-
den 2018 osoitteenmuutosilmoitusten välittömässä yhteydessä oli poistettu yhteensä 1148 luo-
vutuskieltoa.  Edelleen  voidaan  todeta,  että  vuoden  2018  osoitteenmuutosilmoitusten  välittö-
mässä yhteydessä oli tehty yhteensä 2136 luovutuskieltoihin liittyvää muutosta. 

Vuonna 2019 tehtiin kaikkiaan 743 109 osoitteenmuutosilmoitusta, joilla ilmoitettiin 1 010 477 
henkilön muutosta. Samana päivänä ennen osoitteenmuutoksen tallentumista oli tehty 682 luo-
vutuskieltoa ja osoitteenmuutoksen tallentumisen jälkeen 204 luovutuskieltoa. Näin ollen vuo-
den 2019 osoitteenmuutosilmoitusten välittömässä yhteydessä oli tehty yhteensä 886 luovutus-
kieltoa. Lisäksi samana päivänä ennen osoitteenmuutoksen tallentumista oli poistettu 873 luo-
vutuskieltoa ja osoitteenmuutoksen tallentumisen jälkeen 200 luovutuskieltoa. Näin ollen vuo-
den 2019 osoitteenmuutosilmoitusten välittömässä yhteydessä oli poistettu yhteensä 1073 luo-
vutuskieltoa.  Edelleen  voidaan  todeta,  että  vuoden  2019  osoitteenmuutosilmoitusten  välittö-
mässä yhteydessä oli tehty yhteensä 1959 luovutuskieltoihin liittyvää muutosta. 

Vuonna  2017  oli  tehty  394  123  sellaista osoitteenmuutosilmoitusta,  joiden  yhteydessä tuote-
ehdot olivat tulleet hyväksyttäväksi. Vuotta 2018 koskien tämä luku oli 412 963 ja vuotta 2019 
koskien tämä luku puolestaan oli 453 454.  

Vuonna 2017 oli edelleen tehty 201 627 sellaista osoitteenmuutosilmoitusta, joiden yhteydessä 
tuote-ehdot eivät olleet tulleet hyväksyttäväksi. Vuotta 2018 koskien tämä luku oli 192 530 ja 
vuotta 2019 koskien tämä luku puolestaan oli 161 518.  

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
11 (22) 
 

 
 
 

Voidaan todeta, että vuosina 2017–2019 oli tehty 161 518–201 627 sellaista osoitteenmuutos-
ilmoitusta,  joiden  yhteydessä  tuote-ehdot  eivät  olleet  tulleet  hyväksyttäväksi.  Vähimmällään 
tämä on tarkoittanut 161 518 henkilöä, joka jo sellaisenaan on merkittävä lukumäärä. Ainakaan 
näiden henkilöiden kohdalla läpinäkyvyyden periaate ei ollut ollut toteutunut.  

Kuten edellä on todettu, esimerkiksi vuonna 2019 tehtyjen osoitteenmuutosilmoitusten välittö-
mässä yhteydessä oli tehty yhteensä 1959 luovutuskieltoihin liittyvää muutosta. Suhteessa teh-
tyjen osoitteenmuutosilmoitusten ja muuttajien määrään tämä luku on  pieni. Lukua selittänee 
osaltaan se, että osa muuttajista on pitänyt Postin osoitteenpäivityspalvelua hyvänä. Toisaalta 
todennäköistä on, että osa ilmoituksen tekijöistä ei ole tiennyt tietojen luovutuksista taikka mah-
dollisuudesta kieltää tietojen luovutus.   

Muuttoilmoitustietojen luovuttamisesta 

Henkilötietoja saadaan käsitellä vain erikseen säädetyillä käsittelyperusteilla. Käsittelyperusteet 
on  määriteltävä  ennen  käsittelyn  aloittamista.  Kukin  rekisterinpitäjä  määrittelee  itse  toimin-
taansa liittyvät henkilötietojen käsittelyn perusteet.  

Yleisen tietosuoja-asetuksen 6 artiklan mukaisesti henkilötietojen käsittely on sallittua esimer-
kiksi  silloin,  1)  kun  käsittely  on  tarpeen  rekisterinpitäjän  lakisääteisen  velvoitteen  noudatta-
miseksi. Tällöin käsittelyllä olisi oltava perusta unionin oikeudessa tai jäsenvaltion lainsäädän-
nössä. Selvyyden vuoksi todettakoon, että tietojen luovuttaminen on henkilötietojen käsittelyä. 
Edelleen yleisen tietosuoja-asetuksen 6 artiklan mukaisesti henkilötietojen käsittely on sallittua 
myös silloin, 2) kun kysymys on sopimus- ja/tai asiakassuhteesta. Henkilötietojen käsittely on 
niin ikään lähtökohtaisesti  sallittua silloin,  3) kun käsittely on tarpeen rekisterinpitäjän tai kol-
mannen  osapuolen  oikeutettujen  etujen  toteuttamiseksi.  Posti  on  tietosuojaselosteessaan  il-
moittanut  edellä  mainitut  kolme  perustetta  perusteiksi  suorittamalleen  henkilötietojen  käsitte-
lylle.  

Postilain (415/2011) 38 §:n 1 momentin mukaan postiyrityksellä on oikeus ylläpitää postitoimin-
nan hoitamiseksi ja muiden kuin postitoimintaan kuuluvien lähetysten välittämiseksi postin saa-
jia koskevaa osoiterekisteriä. Edelleen postilain 38 §:n 3 momentin mukaan osoiterekisterissä 
olevia tietoja saadaan käyttää lähetysten perille toimittamiseen sekä osoitepalveluista sopimuk-
sen tehneiden postinlähettäjien hallussa olevien nimi- ja osoitetietojen tarkistamiseen ja korjaa-
miseen. Osoiterekisterissä olevia nimi- ja osoitetietoja saadaan luovuttaa edelleen osoiterekis-
terin käyttötarkoituksen toteuttamiseksi. Niin ikään postilain 38 §:n 5 momentin mukaan rekis-
teröity voi tässä pykälässä (38 §) säädetyn estämättä kieltää henkilötietojensa luovuttamisen 
osoitteiden tarkistamis- ja korjaamispalvelujen yhteydessä. 

Postilla on edellä mainitusti lakiin perustuva oikeus luovuttaa postinsaajan osoitetietoja osoite-
palveluista Postin kanssa sopimuksen tehneiden postinlähettäjien hallussa olevien nimi- ja osoi-
tetietojen tarkistamiseen ja korjaamiseen. Osoiterekisterin tietoja voidaan näin ollen luovuttaa 
kullekin postinlähettäjälle vain sellaisten henkilöiden osalta, joiden nimi- ja osoitetietoja postin-
lähettäjällä on jo ennestään hallussaan. Postinlähettäjällä voi ennestään olla henkilön nimi- ja 
osoitetietoja esimerkiksi asiakas- tai jäsensuhteen hoitamista varten. Postinlähettäjällä voi toki 
olla tällaisia tietoja myös muulla laillisella perusteella.  Edellä mainitun lainkohdan perusteella 
Posti ei siis voi luovuttaa postinlähettäjälle osoiterekisteristä tietoja henkilöstä, jonka tietoja pos-
tinlähettäjällä ei jo ole.  Edellä mainitun  lainkohdan perusteella  Posti  ei kuitenkaan voi poimia 
osoiterekisteristä kohderyhmittäin tietoja suoramarkkinointikampanjoihin luovutettavaksi.  Pos-
tinsaajalla on lisäksi oikeus kieltää henkilötietojensa luovuttaminen osoitteiden tarkistamis- ja 
korjaamispalveluiden yhteydessä.  

Henkilötietojen käsittelyn läpinäkyvyydestä 

Yleisen tietosuoja-asetuksen 5 artiklan 1 kohdan a alakohdan mukaan henkilötietoja on käsitel-
tävä  rekisteröidyn  kannalta 
tietosuoja-asetuksen  12  artiklassa 

läpinäkyvästi.  Yleisen 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
12 (22) 
 

puolestaan on säädetty läpinäkyvyydestä  yksityiskohtaisemmin. Läpinäkyvyyden periaate lin-
kittyy vahvasti yleisen tietosuoja-asetuksen 13 artiklaan.  

Yleisen tietosuoja-asetuksen 13 artiklassa on säädetty niistä tiedoista, jotka on toimitettava re-
kisteröidylle silloin, kun henkilötietoja kerätään rekisteröidyltä itseltään. Artiklan 1 kohdan mu-
kaan nämä tiedot on toimitettava rekisteröidylle  nimenomaisesti silloin, kun henkilötietoja hä-
neltä saadaan. Artikla tulee sovellettavaksi silloin, kun henkilö täyttää sähköisen muuttoilmoi-
tuslomakkeen. Artiklan 1 kohdan d alakohdan mukaan rekisteröidylle on toimitettava tiedot hen-
kilötietojen vastaanottajista tai vastaanottajaryhmistä. Artiklan 2 kohdan b alakohdan mukaan 
rekisteröidylle on lisäksi toimitettava tieto siitä, että hänellä on oikeus vastustaa käsittelyä.  

Annetuissa selvityksissä on todettu, että Postin suorittamasta henkilötietojen käsittelystä, pos-
tilain mukaisesta osoitetietojen luovuttamisesta ja mahdollisuudesta kieltää henkilötietojen luo-
vuttaminen osoitteiden tarkistamis- ja korjaamispalveluiden yhteydessä on kerrottu Postin verk-
kosivuilla, palvelusopimuksissa ja tietosuojaselosteessa. Niin ikään tieto niistä organisaatioista, 
joiden asiakas- tai muita rekistereitä päivitetään jatkuvan ylläpitosopimuksen perusteella, löytyy 
Postin verkkosivuilta.  

Voidaan todeta, että tieto henkilötietojen vastaanottajista tai vastaanottajaryhmistä sekä edellä 
mainitusta kielto-oikeudesta on löydettävissä Postin verkkosivuilla.  

Huomionarvoista  on  kuitenkin  se,  että  jo  29.9.2017  annetussa  selvityksessä  on  todettu,  että 
Posti tutkii mahdollisuuksia lisätä informaatiota osoitteenmuutospalvelun ominaisuuksista ja pa-
rantaa  luovutuskiellon  näkyvyyttä  verkkopalvelussa.  Lisäselvityspyynnöllä  10.1.2020  Postilta 
on tiedusteltu, mihin toimenpiteisiin asiassa oli sittemmin ryhdytty. Lisäselvityspyyntöön anne-
tussa vastauksessa on kerrottu niistä muutoksista, jotka Posti oli tehnyt. Merkitystä on sillä, että 
nämä muutokset oli tehty vasta lisäselvityspyynnön jälkeen alkuvuodesta 2020, vaikka jo syk-
syllä 2017 Posti oli edellä mainitusti ilmoittanut tutkivansa mahdollisuuksiaan parantaa läpinäky-
vyyttä.  

Merkitystä on edelleen sillä, että jo syksyllä 2017 annetussa selvityksessä oli todettu, että pos-
tilain 38 §:ssä säädetystä kielto-oikeudesta oli kerrottu muun muassa Postin tietosuojaselos-
teessa. Lisäselvityspyynnöllä 10.1.2020 Postia oli pyydetty osoittamaan, missä kohtaa tietosuo-
jaselostetta edellä mainittu seikka oli todettu. Annetussa lisäselvityksessä on todettu, että luo-
vutuskiellosta oli kerrottu sivulla 3 otsikon Rekisteröidyn oikeudet, omien tietojen tarkastus, kor-
jaus ja täydentäminen, käyttökieltojen antaminen. Todettakoon, että mainitun otsikon alta löytyi 
virke Internetissä osoitteessa www.posti.fi/yhteystietoni voi helpoiten tarkistaa, korjata, täyden-
tää  ja  poistaa  yhteystietonsa  taikka  asettaa  ne  luovutuskieltoon.  Todettakoon,  että  tietosuo-
jaselosteesta löytyi kuitenkin erillinen osio otsikolla Turvallinen tietojen luovutus, jossa oli ker-
rottu  Postin  suorittamasta  tietojen  luovutuksesta.  Tässä  yhteydessä  ei  kuitenkaan  ollut  min-
käänlaista mainintaa luovutuskiellon mahdollisuudesta.  Voidaankin todeta, että luovutuskieltoa 
koskeva suppea maininta oli tietosuojaselosteessa esitetty irrallaan varsinaisesta tietojen luo-
vutusta koskevasta osiosta. Luovutuskiellosta oli mainittu ainoastaan yhdellä sanalla, luovutus-
kiellon sisältöä lainkaan selostamatta. Omaksutun esittämistavan ei voida katsoa noudattaneen 
läpinäkyvyyden  periaatteeseen  sisältyvää  velvollisuutta  helposti  ymmärrettävästä  muodosta. 
Postin osoitetietojärjestelmän tietosuojaselosteeseen on lisätty kielto-oikeutta koskeva maininta 
tietojen luovutusta koskevan osion yhteyteen vasta 10.1.2020 päivätyn lisäselvityspyynnön jäl-
keen.  

Asiassa on arvioitava sitä, toimittaako Posti kysymyksessä olevat tiedot rekisteröidyille oikea-
aikaisesti  nimenomaisesti  silloin,  kun  henkilötietoja  rekisteröidyiltä  saadaan.  Asiassa  on  niin 
ikään arvioitava sitä, onko Postin muuttoilmoitusten yhteydessä suorittama henkilötietojen kä-
sittely läpinäkyvää yleisen tietosuoja-asetuksen 5 artiklan 1 kohdan a alakohdassa ja 12 artiklan 
1 alakohdassa säädetyn mukaisesti.  

Läpinäkyvyyttä ei ole määritelty yleisessä tietosuoja-asetuksessa. Yleisen tietosuoja-asetuksen 
johdanto-osan  kappaleessa  39  on  kuitenkin  todettu,  että  luonnollisille  henkilöille  olisi  oltava 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
13 (22) 
 

läpinäkyvää, miten heitä koskevia henkilötietoja käytetään. Yleisen tietosuoja-asetuksen 12 ar-
tiklan 1 kohdan mukaan rekisterinpitäjän on toteutettava asianmukaiset toimenpiteet toimittaak-
seen rekisteröidylle 13 artiklan mukaiset tiedot tiiviisti esitetyssä, läpinäkyvässä, helposti  ym-
märrettävässä ja saatavilla olevassa muodossa selkeällä ja yksinkertaisella kielellä. Yleisessä 
tietosuoja-asetuksessa ei ole säädetty tietojen toimittamisen muodoista ja muista yksityiskoh-
dista. On kuitenkin selvää, että rekisterinpitäjän on otettava huomioon kaikki henkilötietojen ke-
räämisen  ja  käsittelyn  olosuhteet  valitessaan  tietojen  toimittamisen  asianmukaista  tapaa  ja 
muotoa. Asianmukaisia toimenpiteitä on arvioitava erityisesti tuotteen tai palvelun käyttäjän ko-
kemuksen kautta.  

Jo ennen yleisen tietosuoja-asetuksen soveltamisen aloittamista 29 artiklan mukainen tietosuo-
jatyöryhmä  on  antanut  asetuksen  2016/679  mukaista  läpinäkyvyyttä  koskevat  suuntaviivat2 
(”tietosuojatyöryhmän  suuntaviivat”).  Tietosuojatyöryhmän  suuntaviivojen  mukaan  läpinäky-
vyysvaatimusta  sovelletaan  tietojen  käsittelyn  koko  elinkaaren  ajan  käsittelyn  oikeusperus-
teesta riippumatta. Näin ollen periaatetta sovelletaan myös ennen tietojen käsittelyn aloittamista 
tai aloittamishetkellä eli silloin, kun henkilötietoja kerätään rekisteröidyltä itseltään. 

Tietosuojatyöryhmän suuntaviivoissa on nimenomaisesti todettu, että 13 artiklassa tarkoitetut 
tiedot on esitettävä selkeästi erillään muusta kuin tietosuojaan liittyvästä tiedosta, kuten sopi-
musmääräyksistä tai yleisistä käyttöehdoista. Näin ollen voidaan todeta, että esimerkiksi pelkkä 
linkki tuote-ehtoihin ei olisi riittävä. Rekisteröidyn tulisi etukäteen saada tieto käsittelyn laajuu-
desta ja seurauksista niin, että henkilötietojen käyttötavat eivät tulisi rekisteröidylle myöhemmin 
yllätyksenä.  Tietosuojatyöryhmä  on  katsonut,  että  silloin,  kun  tietojen  käsittely  on  odottama-
tonta, rekisterinpitäjän tulisi 13 artiklassa tarkoitettujen tietojen antamisen lisäksi erikseen infor-
moida rekisteröityä selkeällä kielellä käsittelyn tärkeimmistä seurauksista eli siitä, miten tieto-
suojaselosteessa kuvattu henkilötietojen käsittely vaikuttaa rekisteröityyn.3 Tietosuojavaltuute-
tun toimistossa vireille saatettujen Postin muuttoilmoitustietojen käsittelyä koskevien asioiden 
lukumäärä osaltaan osoittaa, että kysymyksessä olevalla henkilötietojen käsittelyllä voi ainakin 
välillisesti olla odottamattomia seurauksia rekisteröidyille.  

Huomiota on kiinnitettävä myös tiedon saatavuuteen. Tietojen tulisikin olla saatavilla helposti. 
Tietosuojatyöryhmän suuntaviivoissa on todettu, että rekisteröidyn ei tulisi joutua etsimään tie-
toa. Tietosuojatyöryhmän suuntaviivoissa on lisäksi kiinnitetty huomiota artiklan 13 sanamuo-
toon. Käytetty sanamuoto ”toimitettava” viittaa siihen, että rekisterinpitäjän on toteutettava ak-
tiivisia toimia antaakseen säädetyt tiedot rekisteröidylle tai aktiivisesti ohjattava rekisteröity tie-
tojen  sijaintipaikkaan.  Tämä  voitaisiin  varmistaa  toimittamalla  tiedot  aktiivisin  toimin  suoraan 
rekisteröidylle, kuten esimerkiksi ohjaamalla rekisteröity tiedon äärelle oikeaan aikaan avautu-
vin  ponnahdusviestein.  Oikea-aikaisilla  ilmoituksilla  tiedot  voidaan  toimittaa  juuri  siinä  tilan-
teessa, jossa niihin tutustuminen on rekisteröidyn kannalta olennaisinta. Tällaisilla ilmoituksilla 
voidaan antaa tietoa henkilötietojen keruumenettelyn eri vaiheissa ja pilkkoa tietoa helpommin 
sisäistettäviin  osioihin.  Lisäksi  tällaiset  ilmoitukset  vähentävät  riippuvuutta  yhdestä  tietosuo-
jaselosteesta, jonka sisältöä voi olla vaikea ymmärtää asiayhteydestä irrallaan.  

Annetussa selvityksessä 6.2.2020 on todettu, että tuote-ehdot tulevat muuttoilmoitusasiakkaan 
hyväksyttäväksi  asioinnin  eli  palveluprosessin  päätteeksi.  Lausuttua  on  sittemmin  korjattu 
20.3.2020  annetulla  vastauksella.  Tuote-ehdot  ovat  tulleet  verkkopalvelussa  hyväksyttäväksi 
kaikissa niissä tapauksissa, joissa muuttajan ja Postin välille on syntynyt asiakassuhde. Asia-
kassuhde syntyy silloin, kun osoitteenmuutosilmoituksen tekijä tilaa edelleenlähetyspalvelun tai 
jakelun keskeytyspalvelun. Todettakoon, että nämä palvelut ovat maksullisia. Asiakassuhdetta 
ei Postin toimittaman selvityksen perusteella puolestaan synny tilanteissa, joissa Postille ilmoi-
tetaan pelkkä fyysinen osoitteen muutos lisäpalveluja tilaamatta. Tällaisissa tilanteissa tuote-
ehdot eivät olleet tulleet asiakkaan hyväksyttäväksi palveluprosessin päätteeksi. Voidaan siis 

                                            
2 WP 260 rev.01. Asetuksen 2016/679 mukaista läpinäkyvyyttä koskevat suuntaviivat. Annettu 29. marraskuuta 2017. Viimeksi tarkis-
tettu ja hyväksytty 11. huhtikuuta 2018. 
3 WP 260 rev.01. Asetuksen 2016/679 mukaista läpinäkyvyyttä koskevat suuntaviivat. Annettu 29. marraskuuta 2017. Viimeksi tar-
kistettu ja hyväksytty 11. huhtikuuta 2018, s. 7.  

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
14 (22) 
 

todeta, että maksavien asiakkaiden henkilötietojen suojaa koskevista oikeuksista oli huolehdittu 
paremmin. Annetussa vastauksessa on lisäksi todettu, että Posti on nyt päättänyt muuttaa verk-
kopalvelun  palveluprosessia  siten,  että  jatkossa  tuote-ehdot  tulevat  hyväksyttäväksi  kaikissa 
edellä mainituissa tilanteissa, eli myös silloin, kun asiakassuhdetta ei synny. Todettakoon, että 
Posti ei ole millään tavoin perustellut aiemmin omaksumaansa linjaa.  

Todettakoon, että 13 artiklan 1 kohdan d alakohdassa ja 2 kohdan b alakohdassa tarkoitetut 
tiedot ovat löydettävissä  Postin verkkosivuilta muuttoilmoitusta tehtäessä. Posti ei kuitenkaan 
riittävän aktiivisin toimin ollut pyrkinyt saattamaan kaikkia osoitteenmuutosilmoituksen tekijöitä 
tietojen ääreen. Tuote-ehdot eivät olleet tulleet hyväksyttäväksi palveluprosessin päätteeksi sil-
loin, kun asiakassuhdetta ei ollut syntynyt. Esimerkiksi vuonna 2019 tällaisia osoitteenmuutos-
ilmoituksia oli tehty 161 518. Kysymys on merkittävästä lukumäärästä. Sen, että linkki tietosuo-
jaselosteeseen ja tuote-ehtoihin oli ollut nähtävillä muuttoilmoitusta tehtäessä varsinaisen verk-
kolomakkeen ulkopuolella jokaisen sivun alareunassa ei ole katsottava olleen riittävän aktiivista 
toimimista. Tämän osalta on lisäksi otettava huomioon se, että kielto-oikeutta koskeva maininta 
oli  lisätty  tietosuojaselosteeseen  tietojen  luovutusta  koskevan  osion  yhteyteen  vasta  sen  jäl-
keen,  kun  Posti  oli  saanut  tietosuojavaltuutetun  toimiston  lisäselvityspyynnön  tammikuussa 
2020.  Merkitystä on niin  ikään sillä, että Posti  oli menettelyllään asettanut muuttoilmoituksen 
tehneet henkilöt eri asemaan sillä perusteella, oliko maksuun perustuvaa asiakassuhdetta syn-
tynyt vai ei. Maksavien asiakkaiden henkilötietojen suojan toteutumisesta oli huolehdittu parem-
min. Voidaan edelleen korostaa, että voidakseen käyttää kielto-oikeuttaan on henkilön tiedet-
tävä tällaisen oikeuden olemassa olosta. Kysymys on näin ollen oikeudesta, joka mahdollistaa 
toisen oikeuden käytön.   

Edellä mainittuihin seikkoihin vedoten  on todettava, että rekisterinpitäjän muuttoilmoitusten yh-
teydessä suorittama henkilötietojen käsittely ei ole ollut läpinäkyvää yleisen tietosuoja-asetuk-
sen 5 artiklan 1 kohdan a alakohdassa ja 12 artiklan 1 kohdassa säädetyn mukaisesti. Lisäksi 
on todettava, että kysymyksessä olevia tietoja ei ollut annettu kaikille rekisteröidyille oikea-ai-
kaisesti tietojen keräämisen yhteydessä.  

 

 

 
 
 

 

Apulaistietosuojavaltuutettu 

 

 

Ylitarkastaja 

 

 

 

 

 

Anu Talus 

Laura Varjokari 

Tietosuojalain 24 §:n mukaan hallinnollisen seuraamusmaksun määrää tietosuojavaltuutetun ja  apulaistieto-
suojavaltuutettujen yhdessä muodostama seuraamuskollegio, joka on antanut seuraavan päätöksen seuraa-
musmaksun määräämisestä. 

 

 

 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
15 (22) 
 

 
 
 
SEURAAMUSKOLLEGION PÄÄTÖS HALLINNOLLISESTA SAKOSTA (HALLINNOLLISESTA 
SEURAAMUSMAKSUSTA)  

Seuraamuskollegion päätös 

Tietosuojavaltuutetun ja apulaistietosuojavaltuutettujen yhdessä muodostama seuraamuskolle-
gio määrää rekisterinpitäjän maksamaan valtiolle määrältään 100.000 (satatuhatta) euron suu-
ruisen hallinnollisen seuraamusmaksun yleisen tietosuoja-asetuksen 58 artiklan 2 kohdan i ala-
kohdan ja 83 artiklan nojalla. 

Perustelut hallinnollisen seuraamusmaksun määräämiselle  

Yleisen  tietosuoja-asetuksen 83  artiklassa on  säädetty  hallinnollisten  sakkojen määräämisen 
yleisistä  edellytyksistä.  Hallinnollisten  sakkojen  määräämisen  on  ensinnäkin  oltava  kussakin 
yksittäisessä  tapauksessa  tehokasta,  oikeasuhteista  ja  varoittavaa.  Toisekseen  hallinnolliset 
sakot määrätään kunkin yksittäisen tapauksen olosuhteiden mukaisesti 58 artiklassa säädetty-
jen korjaavien toimivaltuuksien lisäksi tai niiden sijasta. Hallinnollisen sakon määräämisestä ja 
hallinnollisen  sakon  määrästä  päätettäessä  on  kussakin  yksittäisessä  tapauksessa  otettava 
huomioon yleisen tietosuoja-asetuksen 83 artiklan 2 kohdassa luetellut seikat.  

Asiaa arvioitaessa otetaan huomioon myös 29 artiklan mukaisen tietosuojatyöryhmän ohjeet 
hallinnollisten sakkojen soveltamisesta ja määräämisestä4.  

Rikkomisen luonne, vakavuus ja kesto, kyseisen tietojenkäsittelyn luonne, laajuus tai tarkoitus huo-
mioon ottaen, sekä niiden rekisteröityjen lukumäärä, joihin rikkominen vaikuttaa, ja heille aiheutu-
neen vahingon suuruus 

Todettakoon  alkuun,  että  yleistä  tietosuoja-asetusta  on  sovellettu  25.5.2018  alkaen.  Pääasi-
assa  on  ollut  kysymys  henkilötietojen  käsittelyn  läpinäkyvyyttä  koskevasta  velvollisuudesta, 
mistä velvollisuudesta 29 artiklan mukainen tietosuojatyöryhmä on antanut käytännön ohjeita 
suuntaviivojen muodossa5. Nämä ohjeet on viimeksi tarkistettu ja hyväksytty 11.4.2018. Käy-
tännön  ohjeita  uudesta  läpinäkyvyyden  periaatteesta  on  näin  ollen  annettu  jo  ennen  yleisen 
tietosuoja-asetuksen  soveltamisen  aloittamista.  Rekisterinpitäjä  on  ilmoittanut  muuttavansa 
verkkopalvelunsa palveluprosessiaan 20.3.2020, eli vajaa kaksi vuotta yleisen tietosuoja-ase-
tuksen soveltamisen aloittamisen jälkeen. Näin ollen rikkomusta ei voida pitää kestoltaan lyhyt-
aikaisena. Rikkomuksen keston voidaan osaltaan todeta ilmentävän rekisterinpitäjän tarkoituk-
sellista toimintaa.  

Huomioon on niin ikään otettava rikkomisen luonne, missä arvioinnissa merkitystä on yleisen 
tietosuoja-asetuksen 83 artiklan 4 ja 5 kohdissa säädetyllä. Mainituissa lainkohdissa rikkomuk-
set on jaettu vakavuusluokiltaan kahteen eri kategoriaan. Arviointi on kuitenkin tapauskohtaista.  

Kysymyksessä olevassa pääasiassa on katsottu, että rekisterinpitäjän muuttoilmoitusten yhtey-
dessä suorittama henkilötietojen käsittely ei ollut ollut läpinäkyvää yleisen tietosuoja-asetuksen 
5 artiklan 1 kohdan a alakohdassa ja 12 artiklan 1 kohdassa säädetyn mukaisesti. Rekisterin-
pitäjä ei liioin ollut ollut toimittanut muuttoilmoitusten  yhteydessä rekisteröidyille yleisen tieto-
suoja-asetuksen 13 artiklan 1 kohdan d alakohdassa ja 2 kohdan b alakohdassa tarkoitettuja 
tietoja oikea-aikaisesti silloin, kun henkilötietoja oli rekisteröidyiltä saatu (tilanteet, joissa asia-
kassuhdetta ei ollut ollut syntynyt). Nämä rikkomukset ovat yleisen tietosuoja-asetuksen 83 ar-
tiklan 5 kohdan mukaisesti luettavissa ylemmän vakavuusluokan rikkomuksiksi.   

                                            
4 Guidelines on the application and setting of administrative fines for the purposes of the Regulation 2016/679, WP 253, 
annettu 3.10.2017.  
5 Asetuksen 2016/679 mukaista läpinäkyvyyttä koskevat suuntaviivat, WP260 rev.01(annettu 29.11.2017, viimeksi tarkis-
tettu ja hyväksytty 11.4.2018). 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
16 (22) 
 

Merkitystä  on  niin  ikään  rekisteröityjen  lukumäärällä,  joihin  rikkominen  on  vaikuttanut.  Kuten 
pääasian ratkaisussa on todettu, vuosina 2017–2019 oli tehty 161 518–201 627 sellaista osoit-
teenmuutosilmoitusta, joiden yhteydessä tuote-ehdot eivät olleet tulleet hyväksyttäviksi.  

Annettujen  selvitysten  perusteella  ei  ole  mahdollista  määritellä  täsmällistä  lukumäärää  niistä 
rekisteröidyistä,  joita  koskevien  muuttoilmoitusten  yhteydessä  tuote-ehdot  eivät  olleet  tulleet 
hyväksyttäväksi. Kysymys on joka tapauksessa sadoista tuhansista ihmisistä. Kysymys ei siis 
ole ollut yksittäisestä taikka yksittäisistä tapahtumista, vaan järjestelmällisestä rikkomisesta.   

Todettakoon, että rikkomuksen luonnetta, kestoa ja niiden rekisteröityjen lukumäärää, joihin rik-
kominen on vaikuttanut, on asiassa pidettävä hallinnollisen sakon määräämistä puoltavina seik-
koina.  

Arvioinnissa on otettava huomioon myös rekisteröidyille aiheutuneiden vahinkojen suuruus. To-
dettakoon, että rekisteröidyille ei ole osoitettu aiheutuneen konkreettista taloudellista tai muuta 
aineellista vahinkoa kysymyksessä olevan rikkomuksen seurauksena, mikä voidaan ottaa huo-
mioon arvioinnissa hallinnollisen seuraamusmaksun määrää alentavana tekijänä.  

Rikkomisen tahallisuus tai tuottamuksellisuus 

Annetussa vastauksessa 20.3.2020 on todettu, että Posti on pyrkinyt parhaansa mukaan infor-
moimaan osoiterekisteritietojen luovutuksista ymmärrettävässä muodossa. Annetussa vastauk-
sessa on edelleen todettu, että Posti on pyrkinyt monin tavoin huolehtimaan henkilötietojen kä-
sittelyn läpinäkyvyydestä. Posti on pitänyt ongelmallisena asiassa esitettyä alustavaa arviota, 
sillä se on jättänyt avoimeksi sen, miltä osin Postin suorittama muuttoilmoitustietojen käsittely 
ei  olisi  ollut  läpinäkyvää.  Lisäksi  annetussa  vastauksessa  on  todettu,  että  asian  selvittely  oli 
alkanut jo vuonna 2017. Posti oli antanut ensimmäisen selvityksensä asiassa syyskuussa 2017.  

Posti ei kuitenkaan ollut ryhtynyt syksyllä 2017 kuvailemiinsa toimenpiteisiin kuin vasta viran-
omaisen pyytäessä siltä lisäselvitystä tammikuussa 2020. Posti oli edelleen ryhtynyt läpinäky-
vyyttä  merkittävästi  parantaviin  toimiin  vasta  viranomaisen  otettua  neljännen  kerran  yhteyttä 
Postiin varatakseen tälle tilaisuuden tulla kuulluksi asian käsittelyn mahdollisesti siirtyessä hal-
linnollisesta seuraamusmaksusta päättävälle seuraamuskollegiolle. 

Merkitystä on sillä, että jo 29.9.2017 selvityksessä on todettu, että Posti tutkii mahdollisuuksia 
lisätä informaatiota osoitteenmuutospalvelun ominaisuuksista ja parantaa luovutuskiellon näky-
vyyttä verkkopalvelussa. Lisäselvityspyynnöllä 10.1.2020 Postilta on tiedusteltu, mihin toimen-
piteisiin asiassa oli sittemmin ryhdytty. Lisäselvityspyyntöön annetussa vastauksessa on ker-
rottu niistä muutoksista, jotka Posti oli tehnyt. Huomionarvoista on se, että nämä muutokset oli 
kuitenkin tehty vasta lisäselvityspyynnön jälkeen, vaikka jo syksyllä 2017 Posti oli edellä kerro-
tun mukaisesti ilmoittanut tutkivansa mahdollisuuksiaan parantaa läpinäkyvyyttä. 

Todettakoon lisäksi, että käsillä olevan asian selvittäminen on syksyllä 2017 perustunut viiteen 
tietosuojavaltuutetun toimiston saamaan yhteydenottoon. Tämän jälkeen tietosuojavaltuutetun 
toimisto on saanut ainakin kaksi uutta yhteydenottoa samasta asiasta. Tammikuussa 2020 Pos-
tilta on pyydetty lisäselvitystä, jossa on viitattu myös näihin uusiin yhteydenottoihin. Toisessa 
näistä yhteydenotoista asian vireillesaattaja oli ollut yhteydessä Postiin (syksyllä 2019, eli ylei-
sen tietosuoja-asetuksen soveltamisen alkamisen jälkeen).  

Yhteenvetona voidaan todeta, että Posti oli ollut tietoinen siitä, että sen suorittama informointi 
ei ollut ollut tavoittanut osaa rekisteröidyistä, mihin liittyen Posti oli ilmoittanut tutkivansa mah-
dollisuuksiaan parantaa informointinsa läpinäkyvyyttä jo syksyllä 2017. Tämän jälkeen on alettu 
soveltamaan  yleistä  tietosuoja-asetusta,  jossa  on  säädetty  uudesta  henkilötietojen  käsittelyn 
läpinäkyvyyttä  koskevasta  velvollisuudesta,  mistä  velvollisuudesta  29  artiklan  mukainen 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
17 (22) 
 

tietosuojatyöryhmä on myös antanut käytännön ohjeita suuntaviivojen muodossa6. Mainituissa 
suuntaviivoissa  on  todettu,  että  läpinäkyvyyttä  koskeva  velvollisuus  käsittää  kolme keskeistä 
osa-aluetta: 1) tietojen asianmukaista käsittelyä koskevan tiedon antaminen rekisteröidyille, 2) 
rekisterinpitäjien  tapa  tiedottaa  rekisteröidyille  näiden  tietosuoja-asetukseen  perustuvista  oi-
keuksista  ja  3)  rekisterinpitäjien  keinot  auttaa  rekisteröityjä  käyttämään  oikeuksiaan.  Nämä 
suuntaviivat on edellä mainitusti annettu huhtikuussa 2018, minkä jälkeen ainakin yksi rekiste-
röity oli ollut yhteydessä Postiin läpinäkyvyyden toteuttamiseen liittyen.  

Ottaen huomioon sen, mitä tietosuojatyöryhmän edellä mainituissa läpinäkyvyyttä koskevissa 
suuntaviivoissa on todettu7, ei esimerkiksi tietojen saatavuuteen liittyviä kysymyksiä voida pitää 
erityisen  vaikeasti  tulkittavina.  Todettakoon  lisäksi,  että  rekisterinpitäjän  itsensä  vastuulla  on 
huolehtia, että se noudattaa toiminnassaan laissa säädettyä. Asiassa annettujen selvitysten ja 
vastausten perusteella voidaan katsoa, että rekisterinpitäjä ei ole riittävällä tavalla perehtynyt 
voimassa olevaan lainsäädäntöön ja sitä koskeviin tulkintaohjeisiin, mikä osaltaan osoittaa rik-
komuksen tuottamuksellisuutta.   

Todettakoon lisäksi, että yleisen tietosuoja-asetuksen taustalla vaikuttaa periaate riskiperustei-
sesta lähestymistavasta. Rekisterinpitäjän on itse oma-aloitteisesti arvioitava, liittyykö sen toi-
mintaan  henkilötietojen  käsittelyä  koskevia  riskejä.  Rekisterinpitäjä  vastaa  siitä,  että  sen  toi-
minta on yleisessä tietosuoja-asetuksessa säädetyn mukaista.   

Huomionarvoista on lisäksi se, että tuote-ehdot olivat Postin kertoman mukaan tulleet hyväk-
syttäväksi niissä tilanteissa, joissa Postin ja muuttajan välille oli syntynyt asiakassuhde. Tuote-
ehdot eivät kuitenkaan olleet tulleet hyväksyttäväksi niissä tilanteissa, joissa  asiakassuhdetta 
ei ollut ollut syntynyt. Niin ikään tämän menettelyn voidaan katsoa ilmentävän rekisterinpitäjän 
tarkoituksellista toimintaa. Rekisterinpitäjä oli tehnyt tietoisen valinnan siitä, että tuote-ehtoja ei 
ollut toimitettu niiden muuttajien hyväksyttäväksi, jotka eivät olleet tilanneet Postilta maksullista 
lisäpalvelua.  

Rekisterinpitäjän tai henkilötietojen käsittelijän mahdolliset aiemmat vastaavat rikkomiset ja yhteis-
työn aste valvontaviranomaisen kanssa rikkomisen korjaamiseksi ja sen mahdollisten haittavaiku-
tusten lieventämiseksi 

Tiedossamme ei ole, että rekisterinpitäjän olisi aiemmin todettu syyllistyneen vastaaviin rikkomuk-
siin.  

Syksyllä 2017 annetussa selvityksessä on todettu, että Posti tutkii mahdollisuuksia lisätä infor-
maatiota  osoitteenmuutospalvelun  ominaisuuksista  ja  parantaa  luovutuskiellon  näkyvyyttä 
verkkopalvelussa. Lisäselvityspyynnöllä 10.1.2020 Postilta on tiedusteltu, mihin toimenpiteisiin 
asiassa oli  sittemmin ryhdytty.  Annetussa lisäselvityksessä on  todettu,  että  Posti  oli  selvitys-
pyynnön saatuaan tehnyt muutoksia, joiden tarkoituksena on helpottaa luovutuskieltoa koske-
van tiedon löytämistä.  

Posti on päivittänyt osoitetietojärjestelmänsä tietosuojaselostetta. Turvallinen tietojen luovutus 
otsikon alle on lisätty maininta, että tietojen luovuttamisen osoitteiden tarkistamis- ja korjaamis-
palveluiden yhteydessä voi kieltää. Posti on niin ikään päivittänyt verkkopalvelussaan linkkiä, 

                                            
6 Asetuksen 2016/679 mukaista läpinäkyvyyttä koskevat suuntaviivat, WP260 rev.01(annettu 29.11.2017, viimeksi tarkis-
tettu ja hyväksytty 11.4.2018). 
7 Tietosuojatyöryhmän suuntaviivoissa on nimenomaisesti todettu, että 13 artiklassa tarkoitetut tiedot on esitettävä selke-
ästi erillään muusta kuin tietosuojaan liittyvästä tiedosta, kuten sopimusmääräyksistä tai yleisistä käyttöehdoista. Näin ollen 
voidaan todeta, että esimerkiksi pelkkä linkki tuote-ehtoihin ei olisi riittävä. Rekisteröidyn tulisi etukäteen saada tieto käsit-
telyn laajuudesta ja seurauksista niin, että henkilötietojen käyttötavat eivät tulisi rekisteröidylle myöhemmin yllätyksenä. 
Tietosuojatyöryhmä on katsonut, että silloin, kun tietojen käsittely on odottamatonta, rekisterinpitäjän tulisi 13 artiklassa 
tarkoitettujen tietojen antamisen lisäksi erikseen informoida rekisteröityä selkeällä kielellä käsittelyn tärkeimmistä seurauk-
sista eli siitä, miten tietosuojaselosteessa kuvattu henkilötietojen käsittely vaikuttaa rekisteröityyn (WP 260 rev.01. Asetuk-
sen 2016/679 mukaista läpinäkyvyyttä koskevat suuntaviivat. Annettu 29. marraskuuta 2017. Viimeksi tarkistettu ja hyväk-
sytty 11. huhtikuuta 2018, s. 7.). 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
18 (22) 
 

jonka kautta luovutuskieltoja hallinnoidaan. Posti on myös ilmoittanut tarkistaneensa asiakas-
palvelunsa  ohjeistuksia  markkinointiluvista.  Lisäksi  annetussa  selvityksessä  on  kerrottu,  että 
Posti on ollut yhteydessä päivityspalveluasiakkaisiinsa ja korostanut, että osoitelähde on mark-
kinoinnissa ilmoitettava oikein niin, että kuluttajalle ei syntyisi vääriä käsityksiä. Näissä tapauk-
sissa markkinoinnin osoitelähde ei ole Postin rekisteri, vaan nimenomaan markkinoivan yrityk-
sen oma asiakasrekisteri. Todettakoon, että muutokset on tehty vasta tammikuussa 2020 päi-
vätyn lisäselvityspyynnön jälkeen.  

Lisäselvityspyynnössä  Postilta  on  nimenomaisesti  kysytty,  annetaanko  rekisteröidyille  tieto 
kielto-oikeudesta osoitteenmuutosilmoitusta tehtäessä. Annetussa lisäselvityksessä on todettu, 
että  henkilötietojen  käsittelystä  ja  postilain  mukaisesta  osoitetietojen  luovutuksesta  informoi-
daan  Postin verkkosivuilla,  palvelusopimuksen  ehdoissa ja tietosuojaselosteessa. Annetussa 
selvityksessä ei ole lainkaan mainittu, että tuote-ehdot ovat tulleet tietyissä tilanteissa hyväk-
syttäviksi palveluprosessin päätteeksi. Postilta on edelleen tiedusteltu täsmennystä asiaan säh-
köpostitse tammikuussa 2020, mihin tiedusteluun Posti on vastauksenaan ilmoittanut, että linkki 
tuote-ehtoihin on saatavilla jokaisen sivun alareunassa. Lisäksi tuote-ehtojen on kerrottu tule-
van hyväksyttäviksi palveluprosessin päätteeksi. 

Annetussa vastauksessa 20.3.2020 on korjattu aiemmin esitettyä väitettä tuote-ehtojen hyväk-
syttäväksi tulemisesta. Tuote-ehtojen on kerrottu tulevan verkkopalvelussa hyväksyttäväksi kai-
kissa niissä tapauksissa, joissa syntyy asiakassuhde Postin ja muuttajan välille. Asiakassuhde 
syntyy  silloin,  kun  osoitteenmuutosilmoituksen  tekijä tilaa  edelleenlähetyspalvelun tai  jakelun 
keskeytyspalvelun. Todettakoon, että nämä palvelut ovat maksullisia. Asiakassuhdetta puoles-
taan  ei  synny  tilanteissa,  joissa  Postille  tehdään  osoitteenmuutosilmoitus  lisäpalveluja  tilaa-
matta.  Tällaisissa  tapauksissa  tuote-ehdot  eivät  ole  tulleet  hyväksyttäväksi  palveluprosessin 
päätteeksi.  

Todettakoon, että Posti ei ole esittänyt selitystä edellä mainitulle toimintatavalle. Rekisteröidyt 
on  asetettu  henkilötietojen  suojan  toteutumisen  kannalta  eriarvoiseen  asemaan  sillä  perus-
teella,  onko  rekisteröity  tilannut  maksullisen  lisäpalvelun  vai  ei.  Annetussa  vastauksessa 
20.3.2020 on kuitenkin todettu, että Posti on päättänyt muuttaa verkkopalvelunsa palvelupro-
sessia niin, että sähköisesti tehtyjen osoitteenmuutosilmoitusten yhteydessä tuote-ehdot tulevat 
jatkossa asioinnin päätteeksi hyväksyttäväksi kaikissa tapauksissa.  

Posti on 20.3.2020 antamassaan vastauksessa ilmoittanut halustaan korjata toimintaansa, mi-
käli valvontaviranomainen ei katsoisi sen joiltain osin täyttävän tietosuojasääntelyn vaatimuk-
sia. Tämä on katsottava Postin eduksi.  

Todettakoon,  että  yleisestä  tietosuoja-asetuksesta  ei  ole  löydettävissä  selkeää  vastausta  sii-
hen, mikä merkitys olisi annettava rekisterinpitäjän omille yrityksille korjata valvontaviranomai-
sen jo toteama rikkomus. Selvää kuitenkin on, että yleensä tällä olisi määrättävään hallinnolli-
seen seuraamusmaksuun alentava vaikutus.8 

Käsillä olevassa tapauksessa rekisterinpitäjän sittemmin toteuttamilla toimilla ei ole ollut vaiku-
tusta jo tehtyjen osoitteenmuutosilmoitusten yhteydessä suoritettavaan henkilötietojen käsitte-
lyyn. Sen sijaan tehtyjen toimenpiteiden vaikutus tulevaisuudessa tehtäviin osoitteenmuutosil-
moituksiin ja niiden yhteydessä suoritettavaan henkilötietojen käsittelyyn on merkittävä.  

Henkilötietoryhmät, joihin rikkominen vaikuttaa 

Kysymys ei ole ollut erityisiä henkilötietoryhmiä koskevasta käsittelystä. Kysymys on ollut osoit-
teenmuutostiedoista, joiden luovuttaminen on johtanut epätoivottuun markkinointiin.  

                                            
8 Guidelines on the application and setting of administrative fines for the purposes of the Regulation 2016/679, WP 253, 
annettu 3.10.2017, s. 14.  

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
19 (22) 
 

Tapa, jolla rikkominen tuli valvontaviranomaisen tietoon, erityisesti se, ilmoittiko rekisterinpitäjä tai 
henkilötietojen käsittelijä rikkomisesta ja missä laajuudessa 

Asiaa on alun perin ryhdytty tutkimaan viiden rekisteröidyn yhteydenoton pohjalta. Myöhemmin 
tietosuojavaltuutetun toimisto on saanut ainakin kaksi uutta yhteydenottoa samasta asiasta.  

Mahdolliset  muut  tapaukseen  sovellettavat  raskauttavat  tai  lieventävät  tekijät,  kuten  rikkomisesta 
suoraan tai välillisesti saadut mahdolliset taloudelliset edut tai rikkomisella vältetyt tappiot 

Postilta on pyydetty selvitystä liittyen kysymyksessä olevasta menettelystä suoraan tai välilli-
sesti saatuihin mahdollisiin taloudellisiin etuihin tai vältettyihin tappioihin. Posti on antanut sel-
vityksensä 14.5.2020. Annetussa selvityksessä on todettu, että Posti tarjoaa yhteystietojen päi-
vityspalvelua kertapäivityspalveluna ja jatkuvana päivityspalveluna sekä tiedotus- ja tarkastelu-
palveluna, ja että kullakin palvelulla on oma hinnoittelurakenteensa.  

Kertapäivityspalvelussa hinnoittelu perustuu rekisterissä olevaan rivimäärään eli siihen, kuinka 
monta  henkilöä  päivitettävässä  asiakasrekisterissä  on.  Hinta  ei  tällöin  perustu  toimitettujen 
muutosten tai muuttajien lukumäärään. Kertapäivityspalvelussa tarkistetaan koko rekisterin tie-
dot yhden kerran. 

Jatkuvassa päivityspalvelussa hinnoittelun on sen sijaan kerrottu perustuvan kuukausimaksuun 
sekä  asiakkaalle  toimitettujen  muutostietojen  lukumäärään.  Jatkuvassa  päivityksessä  asiak-
kaalle toimitetaan rekisterissä muuttuneet tiedot sovitulla frekvenssillä, kuten kerran viikossa tai 
päivittäin. Jatkuvan päivityspalvelun hinnastossa on käytössä rekisterin kokoon perustuva hin-
tataulukko. Suuremman rekisterin päivityksestä veloitettava muutostiedon yksikköhinta on pie-
nempi kuin pienen rekisterin päivityksen yksikköhinta. 

Tiedotuspalvelussa Posti toimittaa asiakkaalle postilähetyksiin merkityn vastaanottajan osoite-
tietoihin kohdistuvia muutostietoja. Lisäksi Posti toimittaa lähetykset osoitekorjauksen jälkeen 
vastaanottajan uuteen osoitteeseen ilman erillistä postimaksua. Palvelun hinnoittele perustuu 
korjattujen  osoitteiden  kappalemäärään,  toimitustapaan  ja  palautettujen  lähetysten  kappale-
määrään.  Lisäksi  veloitetaan  käsin  tallennettava  yksilöintitieto.  Palvelu  ei  maksa  mitään,  jos 
osoitetiedot ovat oikeat. Palvelua voi käyttää vain Postin jakamissa lähetyksissä.  

Tarkistuspalvelu on tarkoitettu asiakkaan hallussa olevan kuluttajatiedon tarkistamiseen ja kor-
jaamiseen. Palvelussa voi tarkistaa esimerkiksi osoitteen kirjoitusasun oikeellisuuden tai tehdä 
asiakastietojen tarkistuksen nimellä ja osoitteella. Verkkopalvelun hinnoittelu perustuu kuukau-
sittain  tehtyihin  tarkistuksiin  ja  löytyneisiin  osoitetietoihin.  Sovellusintegraationa  käytettäessä 
palvelun hinnoittelu perustuu kiinteään kuukausimaksuun ja tehtyjen tarkistusten lukumäärään 
kuukaudessa.  

Annetussa selvityksessä on edelleen todettu, että osoitteenmuutosten ensisijaisena tarkoituk-
sena  on  varmistaa  jakelutoiminnan  sujuvuus,  kustannustehokkuus  ja  laatu,  mikä  on  Postille 
myös taloudellinen kysymys. Jos kirjeisiin ja muihin postilähetyksiin on merkitty vastaanottajan 
oikea osoite, välttyy Posti postilain 54 §:ssä säädetyltä osoiteselvityksen tekemiseltä.   

Edelleen  annetussa  selvityksessä  on  todettu,  että  osoiterekisteriin  tehtyjen  luovutuskieltojen 
määrä on vähäinen, arviolta alle 0,5 % kaikista rekisteröidyistä. Posti on kertonut alkuvuodesta 
lisänneensä  ja  selkiyttäneensä  luovutuskieltoja  koskevaa  informaatiotaan  ja  parantaneensa 
tuote-ehtojen ja tietosuojaselosteen näkyvyyttä osoitteenmuutoksen verkkopalvelussa. Elossa 
olevia  henkilöitä  koskevien  luovutuskieltojen  määrän  kerrotaan  tämän  jälkeen  vähentyneen 
noin sadalla (per 12.5.2020), mikä Postin näkemyksen mukaan osoittaa, että luovutuskieltojen 
suhteellinen vähäinen määrä ei johdu siitä, että luovutuskieltoa ei ymmärretä tehdä, vaan siitä, 
että sitä ei haluta tehdä.  

Posti on kertonut, että Postin tarkoituksena ei ole ollut järjestää palvelujaan niin, että luovutus-
kieltojen  määrä  olisi  mahdollisimman  vähäinen.  Postin  tavoitteena  on  tarjota  tietosuojan  ja 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
20 (22) 
 

tietoturvan osalta laadukkaita palveluja. Jos postinsaajat eivät luota Postin palveluihin ja jättäi-
sivät sen vuoksi esimerkiksi osoitteenmuutoksen ilmoittamatta, aiheuttaisi se haittaa Postin ja-
kelutoiminnalle.  Posti  on  kertonut  pyrkivänsä  välttämään  epäselvyyksiä  palvelujensa  tarjon-
nassa, sillä sellainen aiheuttaisi muun muassa kyselyjä Postin asiakaspalveluun, mistä muo-
dostuu kustannuksia.  

Annetussa selvityksessä on todettu, että Postin osoiterekisteriin perustuvien päivityspalvelujen 
liikevaihto oli vuonna 2019 ollut yhteensä noin […] miljoonaa euroa. Päivityspalveluiden liike-
vaihto  oli  näin  ollen  ollut  noin  […]  %  Posti-konsernin  kokonaisliikevaihdosta.  Osoiterekisterin 
ylläpitämisestä ja osoitteenmuutostietojen keräämistä aiheutuu Postille myös kustannuksia, joi-
den suuruus on annetun selvityksen mukaan viime vuosina ollut vuosittain noin […] miljoonaa 
euroa.  

Edellä mainittuun viitaten voidaan todeta, että Postin taloudellinen hyöty on sitä suurempi, mitä 
useamman  henkilön  osoitetiedot  se  voi  luovuttaa.  Esimerkiksi  jatkuvassa  päivityspalvelussa 
hinnoittelu osaltaan perustuu toimitettujen muutostietojen lukumäärään. Niin ikään tiedotuspal-
velussa hinnoittelu osaltaan perustuu korjattujen osoitteiden kappalemäärään. Annetussa sel-
vityksessä  14.5.2020  ei  kuitenkaan  ole  ilmoitettu  saadun  taloudellisen  hyödyn  määrää,  eikä 
liioin edes todettu, että tällaista hyötyä on saatu. Annetussa selvityksessä sen sijaan on todettu, 
että  osoitetietojen  oikeellisuuden  merkitystä  Postin  toiminnalle  ja  päivityspalveluiden  osuutta 
siitä ei ole laskettavissa tai arvioitavissa euromääräisenä taloudellisena etuna tai tappiona.  

Todettakoon,  että  asiassa  ei  ole  kysymys  osoitetietojen  oikeellisuuden  arvosta  tai  merkityk-
sestä. Kysymys sen sijaan on rikkomuksella mahdollisesti saadusta taloudellisesta hyödystä, 
eli  siitä  onko  Posti  saanut  taloudellista  etua  siitä,  että  sen  suorittama  informointi  ei  ole  ollut 
läpinäkyvää.  Kuten  asiassa on jo tullut esille, esimerkiksi vuonna 2019  oli tehty 161 518 sel-
laista osoitteenmuutosilmoitusta, joiden osalta tuote-ehdot eivät olleet tulleet hyväksyttäväksi. 
Mikäli ehdot olisivat tulleet hyväksyttäväksi, on mahdollista, että osa ilmoituksen tehneistä olisi 
kieltänyt tietojensa luovuttamisen. Tällöin Postilta olisi jäänyt saamatta se rahamäärä, jonka oli 
saanut tällaisten henkilöiden tietojen luovuttamisesta.  

Yhteenveto ja hallinnollisen sakon rahamäärä   

Yleisen tietosuoja-asetuksen 83 artiklan 1 kohdassa on säädetty, että asetuksen rikkomisesta 
määrättävien hallinnollisten sakkojen määräämisen on kussakin yksittäisessä tapauksessa ol-
tava tehokasta, oikeasuhteista ja varoittavaa.  

Käsillä olevassa tapauksessa erityisesti rikkomisen luonne, sen kesto sekä niiden rekisteröity-
jen määrä, joihin rikkominen on vaikuttanut kuten myös rikkomuksen tuottamuksellisuus ilmen-
tävät rikkomisen vakavuutta.  

Merkitystä  on  niin  ikään  yleisen  tietosuoja-asetuksen  83  artiklan  kohdissa  4  ja  5  säädetyllä. 
Mainituissa lainkohdissa rikkomukset on jaettu vakavuusluokiltaan kahteen eri kategoriaan. Kä-
sillä oleva rikkomus lukeutuu mainituista kategorioista vakavampaan.  

Yleisen tietosuoja-asetuksen 83 artiklan 5 kohdan b alakohdan mukaan rekisteröityjen 12–22 
artiklan  mukaisten  oikeuksien  rikkomisesta  määrätään  2  kohdan  mukaisesti  hallinnollinen 
sakko, joka on enintään 20 000 000 euroa, tai jos kyseessä on yritys, neljä prosenttia sen edel-
tävän  tilikauden  vuotoisesta  maailmanlaajuisesta  kokonaisliikevaihdosta  sen  mukaan,  kumpi 
näistä määristä on suurempi.  

Posti Group -konsernin liikevaihto vuonna 2019 oli  1.564,6 miljoonaa euroa, josta laskettuna 
neljä  prosenttia  on  62 584  000  euroa.  Edellä  mainitun  lainkohdan  mukaan  rekisterinpitäjälle 
määrättävä hallinnollinen sakko voisi näin ollen enimmillään olla 62 584 000 euroa.  

Vaikka rekisterinpitäjän  toiminnan  on  katsottu kokonaisuutena  arvioiden  olleen tuottamuksel-
lista,  todettakoon,  että  toimintaan  on  sisältynyt  myös  tarkoituksellisuutta  osoittavia  tekijöitä. 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
21 (22) 
 

Posti oli tehnyt  valinnan siitä, että tuote-ehdot olivat tulleet hyväksyttäväksi tilanteissa, joissa 
muuttajan ja Postin välille oli syntynyt asiakassuhde. Posti oli niin ikään tehnyt valinnan, että 
tuote-ehdot eivät olleet tulleet hyväksyttäväksi tilanteissa, joissa tällaista asiakassuhdetta ei ol-
lut syntynyt. Rekisteröidyt on asetettu henkilötietojen suojan toteutumisen kannalta eriarvoiseen 
asemaan sillä perusteella, onko rekisteröity tilannut maksullisen lisäpalvelun vai ei. Niin ikään 
rikkomuksen  kesto  osoittaa  osaltaan  toiminnan  tarkoituksellisuutta.  Posti  ei  ollut  ryhtynyt  toi-
menpiteisiin  huolimatta  siitä,  että  se  oli  niin  todennut  syksyllä  2017.  Posti  oli  niin  ikään  ollut 
tietoinen,  että  tieto  sen  harjoittamasta  luovutustoiminnasta  ei  ollut  saavuttanut  kaikkia  osoit-
teenmuutosilmoituksen tekijöitä.  

Todettakoon, että Posti on asianmukaisesti ja asetetuissa määräajoissa vastannut valvontavi-
ranomaisen selvityspyyntöihin ja tiedusteluihin. Merkitystä on kuitenkin myös sillä, että Posti ei 
ollut ryhtynyt syksyllä 2017 lupaamiinsa toimenpiteisiin ennen valvontaviranomaisen lisäselvi-
tyspyyntöä tammikuussa 2020. Näin ollen toteutunutta yhteistyötä ei voida pitää hallinnollisen 
seuraamusmaksun määrää alentavana tekijänä.  

Yleisestä  tietosuoja-asetuksesta,  sen  soveltamisen  aloittamisesta  ja  edellä  mainittuja  koske-
vasta  julkisesta  keskustelusta  huolimatta  Posti  on  vedonnut  asiassa  hallinto-oikeudelliseen 
luottamuksensuojaperiaatteeseen. Todettakoon, että viranomaisen on kuitenkin noudatettava 
oikeudellisesti sitovia oikeuslähteitä.  

Merkitystä  on  myös  Postin  asemalla  osoitteenmuutosilmoituksen  vastaanottajana.  Kotikunta-
lain (201/1994) 7 §:ssä on säädetty muuttajan ilmoitusvelvollisuudesta Digi- ja väestötietoviras-
tolle. Käytännössä moni kuitenkin tekee ilmoituksen myös Postille. Huolimatta tästä vahvasta 
asemasta  Posti  on  laiminlyönyt  aktiivisesti  toimittaa  nyt  kysymyksessä  olevat  tiedot  rekiste-
röidyille. Voidaan edelleen korostaa, että voidakseen käyttää kielto-oikeuttaan on henkilön tie-
dettävä  tällaisen  oikeuden  olemassa  olosta.  Kysymys  on  näin  ollen  tiedollisesta  oikeudesta, 
joka mahdollistaa toisen oikeuden käytön.   

Käsillä olevasta rikkomuksesta olisi määrättävissä rahamäärältään nyt määrättävää hallinnol-
lista seuraamusmaksua huomattavasti suurempi hallinnollinen seuraamusmaksu. Asiaa koko-
naisuutena  arvioiden  nyt  määrättävä  hallinnollinen  seuraamusmaksu  on  kuitenkin  katsottu 
tässä nimenomaisessa tapauksessa tehokkaaksi, oikeasuhteiseksi ja varoittavaksi.  

Vaikka rekisterinpitäjän muuttoilmoitusten yhteydessä suorittama henkilötietojen käsittely ei ol-
lut ollut läpinäkyvää yleisen tietosuoja-asetuksen 5 artiklan 1 kohdan a alakohdassa ja 12 artik-
lan 1 kohdassa säädetyn mukaisesti eikä rekisterinpitäjä ollut ollut toimittanut muuttoilmoitusten 
yhteydessä rekisteröidyille yleisen tietosuoja-asetuksen 13 artiklan 1 kohdan d alakohdassa ja 
2 kohdan b alakohdassa tarkoitettuja tietoja oikea-aikaisesti silloin, kun henkilötietoja rekiste-
röidyiltä  oli  saatu,  kysymyksessä  olevat  tiedot  olivat  kuitenkin  olleet  rekisteröityjen  löydettä-
vissä. Merkitystä on kuitenkin myös tavalla, jolla tiedot oli Postin verkkosivuilla esitetty. Esimer-
kiksi  tietosuojaselosteessa  ollutta  mainintaa  kielto-oikeudesta  ei  voida  pitää  riittävänä.  Tieto-
suojaselosteessa Turvallinen tietojen luovutus otsikon alla oli kerrottu Postin suorittamasta tie-
tojen  luovutuksesta.  Tässä  yhteydessä ei  kuitenkaan  ollut minkäänlaista mainintaa  luovutus-
kiellon mahdollisuudesta.  Voidaankin todeta, että luovutuskieltoa koskeva suppea maininta oli 
tietosuojaselosteessa  esitetty  irrallaan  varsinaisesta  tietojen  luovutusta  koskevasta  osiosta. 
Luovutuskiellosta oli mainittu ainoastaan yhdellä sanalla, luovutuskiellon sisältöä lainkaan se-
lostamatta. Omaksutun esittämistavan ei voida katsoa noudattaneen läpinäkyvyyden periaat-
teeseen sisältyvää velvollisuutta helposti ymmärrettävästä muodosta. 

Arvioinnissa on otettu huomioon  myös kysymyksessä olevan palvelun merkitys. Kysymys  on 
sinänsä tarpeellisesta palvelusta, jota osaltaan hyödyntäen myös kolmansilla rekisterinpitäjillä 
on mahdollisuus toteuttaa yleisen tietosuoja-asetuksen 5 artiklan 1 kohdan d alakohdassa sää-
dettyä täsmällisyyden periaatetta. Henkilötietojen on oltava täsmällisiä ja tarvittaessa päivitet-
tyjä.  Lisäksi  on  toteutettava  kaikki  mahdolliset  kohtuulliset  toimenpiteet  sen  varmistamiseksi, 
että käsittelyn tarkoituksiin nähden epätarkat ja virheelliset henkilötiedot poistetaan tai oikais-
taan viipymättä.  

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
22 (22) 
 

 
 
 

Lisäksi rekisterinpitäjä on edellä mainitusti ryhtynyt asiassa erinäisiin toimenpiteisiin. Nämä sei-
kat on arvioinnissa otettu huomioon hallinnollisen seuraamusmaksun määrää alentavina seik-
koina.  

Hallinnollisen sakon määräämistä koskevan päätöksen ovat tehneet tietosuojavaltuutetun seuraamuskollegion 
jäsenet.  

 

 

Tietosuojavaltuutettu 

 

 

Apulaistietosuojavaltuutettu 

 

 

Apulaistietosuojavaltuutettu 

 

 

 

Asian esitellyt ylitarkastaja 
 

 

 

 

Sovelletut lainkohdat 

Perusteluissa mainitut.  

Muutoksenhaku 

 

 

 

 

Reijo Aarnio 

Anu Talus 

Jari Råman 

Laura Varjokari 

 

Tietosuojalain (1050/2018) 25 §:n mukaan apulaistietosuojavaltuutetun ja seuraamuskollegion 
päätöksiin voi hakea muutosta valittamalla hallinto-oikeuteen noudattaen mitä laissa oikeuden-
käynnistä hallintoasioissa (808/2019) säädetään. Valitus tehdään hallinto-oikeuteen. 

Valitusosoitus on liitteenä. 

Tiedoksianto 

Päätökset annetaan tiedoksi hallintolain (434/2003) 60 §:n mukaisesti postitse saantitodistusta 
vastaan. 

Lisätietoja päätöksistä rekisterinpitäjälle antaa asian esittelijä 

Ylitarkastaja Laura Varjokari, puh. 029 566 6771 

Liitteet 

Valitusosoitus 

Tietosuojavaltuutetun toimisto 
PL 800, 00521 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

