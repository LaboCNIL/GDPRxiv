 

 

1 (28) 

Dnro 6633/182/2018 

6707/154/2018 

7685/152/2020 

13.12.2022 

APULAISTIETOSUOJAVALTUUTETUN PÄÄTÖS 

Asia 

Rekisteröidyn oikeus saada tutustua tietoihin ja oikeus tietojen poistami-
seen ym.  

Rekisterinpitäjä 

Alektum Oy  

Hakijoiden vaatimukset perusteluineen 

1.  Asian 6633/182/18 hakija on kertonut, että Alektum Oy ei lainkaan ole vastan-

nut hänen 26.8.2018 esittämäänsä pyyntöön saada tutustua tietoihin.  

2.  Asian 6707/154/2018 hakija on kertonut esittäneensä Alektum Oy:lle pyynnön 
saada tutustua tietoihin. Vastauksena hakijan pyyntöön hakijalle oli hakijan ker-
toman mukaan toimitettu vain otsikkotasolla lista niistä tiedoista, joita rekiste-
rinpitäjä hänen osaltaan tuolloin käsitteli. Hakijalle ei ollut hakijan kertoman mu-
kaan toimitettu hänen omia tietojaan. Hakija oli lisäksi pyytänyt, että hänen tie-
tonsa poistettaisiin.   

3.  Asian 7685/152/2020 hakija on kertonut, että Alektum Oy ei lainkaan ole vas-

tannut hänen 25.6.2020 esittämäänsä pyyntöön saada tutustua tietoihin. 

Asian selvittämisestä 

4.  Tietosuojavaltuutetun  toimistossa  on  ajalla  27.9.2018–1.10.2020  saatettu  vi-
reille  useampia  Alektum Oy:n suorittamaan  henkilötietojen  käsittelyyn  liittyviä 
asioita, joissa on ollut kysymys rekisteröidyn oikeudesta saada tutustua tietoi-
hin  (oikeus  tunnetaan  myös  nimellä  tarkastusoikeus)  ja  oikeudesta  tietojen 
poistamiseen. Hakijat ovat kertoneet, että Alektum Oy ei ole vastannut heidän 
esittämiinsä pyyntöihin, antanut pyydettyjä tietoja taikka toteuttanut oikeutta tie-
tojen poistamiseen.  

5.  Rekisterinpitäjältä  on  pyydetty  selvitystä  kysymyksessä  olevista  asioista.  En-
simmäinen selvityspyyntö (6633/182/2018) on 30.3.2020 lähetetty rekisterinpi-
täjän omilla verkkosivuilla [alektum.fi] tuolloin ilmoitettuun sähköpostiosoittee-
seen gdpr@annomen.fi.1 Tähän sähköpostiosoitteeseen on niin ikään 8.4.2020 
lähetetty toisen asian (6707/154/2018) ensimmäinen selvityspyyntö.2 Koska re-
kisterinpitäjä  ei  vastannut  30.3.2020  lähetettyyn  selvityspyyntöön  annetussa 
määräajassa,  on  selvityspyyntö 
rekisterinpitäjälle  uudestaan 
20.4.2020  (osoitteisiin  gdpr@annomen.fi  ja  info@annomen.fi).3  Samassa  yh-
teydessä  tietosuojavaltuutetun  toimisto  on  tuolloin  vallinneista  poikkeukselli-
sista  olosuhteista 
johtuen  oma-aloitteisesti  pidentänyt  selvityspyyntöön 

lähetetty 

1 Ks. Liite 1. Sähköpostiviesti 30.3.2020.  
2 Ks. Liite 2. Sähköpostiviesti 8.4.2020. 
3 Ks. Liite 3. Muistutussähköpostiviesti 20.4.2020.  

 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 

 
 
 

 
 
 
 

 
2 (28) 
 

vastaamiselle asetettua määräaikaa. Edellä tarkoitettuun sähköpostiviestiin on 
vastattu 21.4.2020. Tässä vastauksessa on ilmoitettu, että 30.3.2020 lähetettyä 
selvityspyyntöä ei ollut ollut vastaanotettu.4 Samana päivänä 21.4.2020 rekis-
terinpitäjälle on lähetetty molemmat edellä mainitut selvityspyynnöt uudestaan 
ja 
ilmoitettu,  että  uusi  määräaika  selvityspyyntöihin  vastaamiselle  on 
15.5.2020.5 Rekisterinpitäjä ei antanut pyydettyjä selvityksiä asetettuun määrä-
aikaan mennessä, eikä myöskään sen jälkeen.  

6.  Tietosuojavaltuutettu  on  sittemmin  29.7.2020  antanut  rekisterinpitäjälle  mää-
räykset antaa valvontaviranomaiselle sen tehtävien suorittamiseksi tarvittavat 
tiedot 12.8.2020 mennessä. Määräysten tehosteeksi on asetettu 4 000 euron 
suuruinen, uhkasakkolain (1113/1990) mukainen uhkasakko, mistä huolimatta 
rekisterinpitäjä ei ole antanut pyydettyjä tietoja. Alektum Group AB -konsernin 
edustaja  (myöhemmin  ”konsernin  edustaja”)  on  kuitenkin  sähköpostitse 
28.9.2020  pahoitellut,  että  selvityspyyntöihin  ei  ollut  vastattu  määräajassa.6 
Konsernin edustaja pyysi saada asiakirjat ruotsiksi. Tässä yhteydessä konser-
nin edustaja myös ilmoitti, että yhtiö antaa selvityksensä heti käännökset saa-
tuaan.  

7.  Asiakirjojen  ruotsinnokset  on  lähetetty  konsernin edellä  mainitulle  edustajalle 
15.1.2021  salattuna sähköpostiviestinä.7  Koska  konsernin  edustaja  ei kuiten-
kaan viestiin vastannut, on hänelle 5.2.2021 lähetetty jälleen sähköpostia ja to-
dettu se, että tietosuojavaltuutetun toimisto ei edelleenkään ollut vastaanotta-
nut luvattuja selvityksiä.8 Samassa yhteydessä rekisterinpitäjää pyydettiin vas-
taamaan mahdollisimman pian.  

8.  Konsernin edustaja vastasi viestiin 9.2.2021, ja ilmoitti, että hän ei ollut saanut 
15.1.2021 lähetettyä sähköpostiviestiä9.10 Konsernin edustaja totesi, että viesti 
oli lähetetty väärään sähköpostiosoitteeseen, minkä jälkeen käännökset on jäl-
leen lähetetty konsernin edustajan osoitteeseen salattuna viestinä.11 Tämän jäl-
keen  konsernin  edustajan  9.2.2021 
lähettämään  sähköpostiviestiin  on 
10.2.2021 vastattu ja tiedusteltu, oliko salattuna lähetetty sähköpostiviesti nyt 
mennyt perille.12 Viestiin ei vastattu. Konsernin edustajalta on jälleen 16.2.2021 
tiedusteltu samaa asiaa.13 Viesteihin ei enää vastattu.  

9.  Sittemmin tietosuojavaltuutettu on havainnut, että edellä mainittua uhkasakon 
uhalla annettua määräystä ei kuitenkaan ollut  annettu uhkasakkolain 5 luvun 
22 §:ssä säädetyssä järjestyksessä. Näin ollen uhkasakkoa ei voitu panna täy-
täntöön.  

 

4 Ks. Liite 4. Sähköpostivastaus 21.4.2020.  
5 Ks. Liite 5. Sähköpostikirjeenvaihtoa 21.4.2020.  
6 Ks. Liite 6. Sähköpostivastaus 28.9.2020. 
7 Ks. Liite 7. Sähköpostiviesti 15.1.2021. 
8 Ks. Liite 8. Sähköpostikirjeenvaihtoa 15.1.–16.2.2021.  
9 Sähköpostiviesti on lähetetty osoitteeseen [etunimi].[sukunimi]@alektumgroup.com (joka on konsernin 
edustajan sähköpostiosoite). Sähköpostiviesti on lähetetty salattuna, eli lisäten .sec-pääte sähköpostiosoit-
teen loppuun.  
10 Ks. Liite 8. Sähköpostikirjeenvaihtoa 15.1.–16.2.2021. 
11 Ks. Liite 9. Sähköpostiviesti 10.2.2021. 
12 Ks. Liite 8. Sähköpostikirjeenvaihtoa 15.1.–16.2.2021. 
13 Ks. Liite 8. Sähköpostikirjeenvaihtoa 15.1.–16.2.2021. 

 

 
 
 

 
 
 
 

 
3 (28) 
 

10. Tämän jälkeen asioiden 6633/182/2018 ja 6707/154/2018 selvityspyyntöjä on 
vielä yritetty toimittaa Alektum Oy:lle haastemiestiedoksiantona. Selvityspyyn-
töjä ei ole saatu annettua Alektum Oy:lle tiedoksi, vaan asia on 17.8.2021 pa-
lautunut  tietosuojavaltuutetun  toimistolle  estetodistuksen  muodossa.  Haaste-
miehen  yrittäessä  antaa  selvityspyyntöjä  Alektum  Oy:lle  tiedoksi,  oli  Alektum 
Oy ilmoittanut, että Suomessa ei ole ketään sellaista henkilöä, joka voisi ottaa 
asiakirjat  vastaan.  Samassa  yhteydessä  ja  kuultuaan  asian  laadun  Alektum 
Oy:n  edustaja  oli  kuitenkin  ilmoittanut,  että  he  voisivat  mahdollisesti  hankkia 
asiassa valtakirjan asiakirjan vastaanottamiseksi. Näin ei kuitenkaan tapahtu-
nut.   

11. Kolmannessa asiassa (7685/152/2020) Alektum Oy:lle on pyritty toimittamaan 
7.7.2021  päivätty  selvityspyyntö  haastemiestiedoksiannolla.  Niin  ikään  tämä 
selvityspyyntö on 17.8.2021 palautunut tietosuojavaltuutetun toimistolle esteto-
distuksen muodossa. Haastemiehen yrittäessä antaa selvityspyyntöä Alektum 
Oy:lle tiedoksi, oli Alektum Oy ilmoittanut, että Suomessa ei ole ketään sellaista 
henkilöä, joka voisi ottaa asiakirjan vastaan. Samassa yhteydessä ja kuultuaan 
asian  laadun  Alektum  Oy:n  edustaja  oli  kuitenkin  ilmoittanut,  että  he  voisivat 
mahdollisesti hankkia asiassa valtakirjan asiakirjan vastaanottamiseksi. Näin ei 
kuitenkaan tapahtunut.   

12. Apulaistietosuojavaltuutettu käsittelee asiat 6633/182/2018, 6707/154/2018 ja 

7685/152/2020 hallintolain (434/2003) 25 §:n nojalla yhdessä.  

Asian rajatylittävyyden selvittäminen  

13. Asiassa esille tulleiden seikkojen perusteella tietosuojavaltuutetun toimistossa 
on  alun  perin  arvioitu,  että  asiassa  saattaisi  olla  kysymys  yleisen  tietosuoja-
asetuksen 4 artiklan 23 kohdan mukaisesta rajatylittävästä käsittelystä. Koska 
asiassa ei ollut edellä kuvatulla tavalla saatu hankittua selvitystä, tietosuojaval-
tuutetun toimisto ei ollut niin ikään saanut vahvistusta siitä, mikä taho on nyt 
päätöksen kohteena olevan asian osalta yleisen tietosuoja-asetuksen 4 artiklan 
7 kohdassa tarkoitettu rekisterinpitäjä14. 

14. Samanaikaisesti tietosuojavaltuutetun toimistossa on arvioitu, että vaikka asi-
assa  olisi  kysymys  rajatylittävästä  asiasta,  olisi  siihen  ilmeisesti  sovellettava 
yleisen tietosuoja-asetuksen 56 artiklan 2 kohdassa säädettyä poikkeusta. Tä-
män säännöksen nojalla kantelun vastaanottanut viranomainen on toimivaltai-
nen käsittelemään sellaisen asian, jonka kohde liittyy ainoastaan sen jäsenval-
tiossa olevaan toimipaikkaan tai vaikuttaa merkittävästi ainoastaan sen jäsen-
valtioissa oleviin rekisteröityihin.  

15. Julkisesti saatavilla olevien tietojen perusteella Alektum Oy:n konsernin emo-
yhtiö Alektum Group AB:n toimipaikka on Ruotsissa. Tämän tiedon perusteella 
asia on 13.5.2022 saatettu käsiteltäväksi yleisen tietosuoja-asetuksen 56 artik-
lan  mukaisessa  menettelyssä,  jossa  vahvistetaan  asian  osalta  yleisen  tieto-
suoja-asetuksen  56  artiklan  mukainen  johtava  valvontaviranomainen  sekä 

 

14 Rekisterinpitäjän määrittäminen on keskeistä rajatylittävän käsittelyn määrittämisen kannalta erityisesti, jos 
arvioidaan, että käsittely voi olla rajatylittävää siitä syystä, että henkilötietojen käsittely suoritetaan unionissa 
rekisterinpitäjän useammassa kuin yhdessä jäsenvaltiossa sijaitsevassa toimipaikassa toteutettavan toimin-
nan yhteydessä, ja rekisterinpitäjä on sijoittautunut useampaan kuin yhteen jäsenvaltioon yleisen tietosuoja-
asetuksen 4 artiklan 23 kohdan a alakohdan mukaisesti. 

 

 
 
 
 

 
4 (28) 
 

yleisen tietosuoja-asetuksen 4 artiklan 22 kohdan mukaiset osallistuvat valvon-
taviranomaiset.  

16. Yleisen tietosuoja-asetuksen 56 artiklan menettelyn perusteella tietosuojaval-
tuutetun toimisto on 12.8.2022 esittänyt Ruotsin tietosuojaviranomaiselle pyyn-
nön käsitellä asia paikallisesti. Ruotsin tietosuojaviranomainen on yleisen tieto-
suoja-asetuksen 56 artiklan 3 kohdan mukaisesti katsonut, että tietosuojaval-
tuutetun toimisto on toimivaltainen käsittelemään asian paikallisesti.   

17. Sittemmin  on  käynyt  ilmi,  että  nyt  kantelun  kohteena  olevien  asioiden  osalta 
rekisterinpitäjä on Alektum Oy, eikä Alektum Group AB. Näin ollen asiassa ei 
ole kyse rajatylittävästä käsittelystä ja tietosuojavaltuutetun toimisto on asiassa 
toimivaltainen yleisen tietosuoja-asetuksen 55 artiklan nojalla. 

18. Rekisterinpitäjälle on 17.8.2022 varattu hallintolain 34 §:ssä tarkoitettu tilaisuus 
tulla kuulluksi sekä lausua mielipiteensä asiasta sekä antaa selityksensä sellai-
sista vaatimuksista ja selvityksistä, jotka saattavat vaikuttaa asian ratkaisuun. 
Rekisterinpitäjälle on samalla varattu mahdollisuus tuoda esiin sellaisia yleisen 
tietosuoja-asetuksen 83 artiklan 2 kohdassa tarkoitettuja seikkoja, jotka rekis-
terinpitäjän näkemyksen mukaan olisi otettava huomioon ratkaisua tehtäessä. 
Rekisterinpitäjä on antanut vastauksensa 8.9.2022.  

19. Kuulemiseen annetussa vastauksessa on todettu, että Etelä-Suomen aluehal-
lintovirasto on peruuttanut Alektum Oy:n perintäluvan 31.12.2018. Tämän jäl-
keen  Alektum  Oy  annetun  vastauksen  mukaan  luovutti  liiketoimintaluovutuk-
sena perintätoimintonsa Annomen Oy:lle.  Tässä yhteydessä Annomen Oy:lle 
luovutettiin muun muassa Alektum Oy:n henkilöstö ja asiakassopimukset. An-
netun vastauksen mukaan Annomen Oy:stä tuli täten luovutettujen henkilötie-
tojen rekisterinpitäjä. Edelleen annetun vastauksen mukaan tässä yhteydessä 
kaikki Alektum Oy:n hallussa olleet henkilötiedot poistettiin. Alektum Oy ja An-
nomen Oy eivät annetun vastauksen mukaan ole samaa konsernia.  

20. Annetussa vastauksessa on esitetty, että selvityspyynnöt olisi lähetetty osoit-
teisiin,  jotka kuuluvat Annomen Oy:lle,  eli Alektum Oy:stä erilliselle toimijalle. 
Sen jälkeen, kun Annomen Oy oli 5.2.2019 ottanut haltuunsa Alektum Oy:n pe-
rintätoiminnan, ei Alektum Oy:llä annetun vastauksen mukaan ole ollut mitään 
yhteyttä  mainittuun  perintätoimintaan  tai  siihen  liittyviin  henkilötietoihin.  Edel-
leen annetussa vastauksessa on esitetty, että vasta elokuussa 2022 Alektum 
Oy:lle olisi varattu mahdollisuus tutustua hakijoiden asioissaan esittämiin pyyn-
töihin. Alektum Oy:n on esittänyt välittömästi tämän jälkeen ryhtyneensä selvit-
tämään asiaa.  

21. Annetun vastauksen mukaan Alektum Oy:llä on ajalla 25.5.2018–5.2.2019 ollut 
käytössään vakiintunut menettelytapa rekisteröityjen oikeuksia koskevien pyyn-
töjen käsittelemiseksi. Näiden pyyntöjen käsittelystä on vastannut yhtiön laki-
mies. Tämän menettelytavan mukaisesti kaikkiin pyyntöihin on tullut vastata ja 
asianmukaiset  toimenpiteet  suorittaa  kuukauden  kuluessa  yleisen  tietosuoja-
asetuksen 12 artiklassa säädetyn mukaisesti.  

 
 
 

Kuuleminen 

 

 
 
 

 
 
 
 

 
5 (28) 
 

22. Perintäluvan peruuttamisen jälkeen Alektum Oy:llä ei kuitenkaan annetun vas-
tauksen  mukaan  ole  ollut  syytä  käsitellä  perintätoimintaan  liittyviä  henkilötie-
toja. Annetussa vastauksessa on viitattu yleisen tietosuoja-asetuksen 5 artik-
lassa säädettyyn tietojen minimoinnin periaatteeseen, mistä johtuen kaikki hen-
kilötiedot ja perintätoimiin liittyvä kirjeenvaihto oli poistettu. Sanotusta johtuen 
rekisterinpitäjän ei enää ole mahdollista antaa yksityiskohtaisia vastauksia yk-
sittäisten rekisteröityjen asioihin liittyen.  

23. Alektum Oy ei annetun vastauksen mukaan ole saanut minkäänlaista suoraa 
tai epäsuoraa taloudellista etua nyt arvioitavana olevista yleisen tietosuoja-ase-
tuksen rikkomisista.  

24. Vuonna 2020 Alektum Group AB -konsernin liikevaihto oli 1 357 571 000 kruu-
nua  (~124 462 159,06  euroa),  ja  vuonna  2021  se  oli  1 566 852 000  kruunua 
(~143 649 048,82 euroa).15 

Asia 7685/152/2020 

25. Hakija on esittänyt pyyntönsä 25.6.2020. Annetun vastauksen mukaan Alektum 
Oy ei tällöin ole toiminut hakijan asiassa rekisterinpitäjänä, eikä Alektum Oy:n 
hallussa tällöin ollut ollut mitään hakijan henkilötietoja.  

Asia 6633/182/2018 

26. Annetun vastauksen mukaan Alektum Oy:llä ei ole mahdollisuutta varmuudella 
vahvistaa sitä, että hakijan pyyntöön olisi vastattu. Perintätoiminnan lopettami-
sen jälkeen Alektum Oy:llä ei annetun vastauksen mukaan ole ollut syytä käsi-
tellä henkilötietoja. Kaikki henkilötiedot ja perintätoimiin liittyvä kirjeenvaihto on 
annetun vastauksen mukaan sittemmin poistettu.  

Asia 6706/154/2018 

27. Alektum  Oy  on  annetun  vastauksen  mukaan  pyrkinyt  vastaamaan  hakijan 
pyyntöön. Alektum Oy on vastannut hakijan 26.8.2018 esittämään tarkastusoi-
keutta  koskevaan  pyyntöön  18.9.2018,  minkä  jälkeen  hakija  oli  jälleen 
19.9.2018 tehnyt Alektum Oy:lle asiaa koskevan pyynnön. Hakijalle oli vastattu 
yksityiskohtaisemmin 15.10.2018.  

28. Annetun vastauksen mukaan 15.10.2018 hakijalle lähetetyssä vastauksessa oli 
tarkemmin kuvattu se, mitä hakijan henkilötietoja Alektum Oy tuolloin käsitteli. 
Annetun vastauksen mukaan hakijalle annettu vastaus piti sisällään ne tiedot, 
joiden antamisesta on säädetty yleisen tietosuoja-asetuksen 15 artiklan 1 koh-
dassa.  

29. Alektum Oy on korostanut, että hakija oli tehnyt pyyntönsä vain neljä kuukautta 
sen jälkeen, kun yleistä tietosuoja-asetusta oli alettu soveltaa. Tietosuojaviran-
omaiset ovat vasta tämän jälkeen antaneet tarkempaa ohjeistusta siitä, miten 
rekisteröityjen yleisen tietosuoja-asetuksen 15 artiklan mukaisiin pyyntöihin tu-
lisi vastata. Annetussa vastauksessa on viitattu Euroopan tietosuojaneuvoston 
ohjeisiin  01/2022,  jotka  on  julkaistu  18.1.2022.  Annetussa  vastauksessa  on 

15 Käytetty Suomen Pankin valuuttalaskuria (https://www.suomenpankki.fi/fi/Tilastot/valuuttakurssit/) [vierailtu 
13.12.2022].  

 

 

 
 
 

 
 
 
 

 
6 (28) 
 

edelleen korostettu, että hakijalle oli vastattu tuolloin saatavilla olleen rajallisen 
tulkintaohjeistuksen valossa. Alektum Oy on esittänyt näkemyksenään, että ha-
kijan pyyntöön oli edellä mainitut seikat huomioon ottaen vastattu asianmukai-
sesti.  

30. Hakija on 19.9.2018 pyytänyt, että Alektum Oy poistaisi hänen tietonsa. Alek-
tum Oy on kertonut vastanneensa hakijan pyyntöön 15.10.2018, eli noudattaen 
säädettyä kuukauden määräaikaa. Alektum Oy oli tällöin ilmoittanut yleisen tie-
tosuoja-asetuksen 12 artiklan 4 kohdan mukaisesti perusteen sille, miksi haki-
jan tietoja ei tuolloin ollut voitu poistaa. Hakijan tietoja oli tarvittu edelleen niihin 
tarkoituksiin, joita varten ne oli kerätty. Hakijan tietoja ei ollut voitu poistaa en-
nen kuin tuolloin avoinna olleet saatavat olisi suoritettu. Edelleen annetun vas-
tauksen mukaan Alektum Oy:n oli noudatettava kirjanpitolaista ja hyvästä pe-
rintätavasta seuraavia säilytysaikoja.  

Rajatylittävyydestä 

31. Kuulemiseen annetussa vastauksessa on todettu, että Alektum Oy on yleisen 
tietosuoja-asetuksen 4 artiklan 7 alakohdassa tarkoitettu rekisterinpitäjä nyt ky-
symyksessä olevan henkilötietojen käsittelyn osalta. Alektum Oy on sijoittautu-
nut Suomeen. Alektum Oy ei kuulemiseen annetun vastauksen mukaan ole kä-
sitellyt muiden EU/ETA maiden rekisteröityjen kuin suomalaisten henkilötietoja. 
Rekisterinpitäjän mukaan nyt käsillä olevan asian kohteena oleva henkilötieto-
jen käsittely ei vaikuta muissa EU/ETA maissa oleviin rekisteröityihin.  

Lopuksi 

32. Apulaistietosuojavaltuutettu  ei  ole  kuullut  hakijoita  rekisterinpitäjän  kuulemis-
pyyntöön antamasta vastauksesta. Hakijoiden kuulemista ei ole pidetty tarpeel-
lisena hallintolain (434/2003) 34 §:n 2 momentin 5 kohdan nojalla. 

Sovellettavasta lainsäädännöstä 

33. Euroopan parlamentin ja neuvoston yleistä tietosuoja-asetusta (EU) 2016/679 
(yleinen tietosuoja-asetus) on sovellettu 25.5.2018 alkaen. Säädös on asetuk-
sena jäsenvaltioissa välittömästi sovellettavaa oikeutta. Yleinen tietosuoja-ase-
tus sisältää kansallista liikkumavaraa, minkä perusteella kansallisella lainsää-
dännöllä voidaan täydentää ja täsmentää asetuksessa nimenomaan määritel-
tyjä  seikkoja.  Yleistä  tietosuoja-asetusta  täsmentää  kansallinen  tietosuojalaki 
(1050/2018), jota on sovellettu 1.1.2019 alkaen. Tietosuojalailla kumottiin aiem-
min voimassa ollut henkilötietolaki (523/1999).  

Oikeudellinen kysymys 

34. Apulaistietosuojavaltuutettu  arvioi  ja  ratkaisee  hakijoiden  asian  edellä  maini-
tusti yleisen tietosuoja-asetuksen (EU) 2016/679 ja tietosuojalain (1050/2018) 
pohjalta. Asiassa on ratkaistava: 

i.  Onko Alektum Oy toteuttanut hakijoiden yleisen tietosuoja-asetuksen 15 artik-

lassa säädetyn oikeuden saada tutustua tietoihin; 

ii.  Onko Alektum Oy ilman aiheetonta viivytystä ja joka tapauksessa kuukauden 

kuluessa pyyntöjen vastaanottamisesta yleisen tietosuoja-asetuksen 12 

 

 
 
 

 
 
 
 

 
7 (28) 
 

artiklan 3 kohdan mukaisesti toimittanut hakijoille tiedot toimenpiteistä, joihin 
on ryhdytty tehtyjen pyyntöjen johdosta; 

iii.  Onko Alektum Oy:llä ollut yleisen tietosuoja-asetuksen 17 artiklan 3 kohdassa 

säädetty peruste evätä asian 6707/154/2018 hakijan pyyntö oikeudesta tieto-
jen poistamiseen; ja 

iv.  Onko Alektum Oy:lle annettava yleisen tietosuoja-asetuksen 58 artiklan 2 koh-
dan d alakohdan nojalla määräys saattaa käsittelytoimensa yleisen tietosuoja-
asetuksen säännösten mukaisiksi?  

35. Apulaistietosuojavaltuutetun  on  niin  ikään  arvioitava,  tuleeko  asiassa  käyttää 
muita yleisen tietosuoja-asetuksen 58 artiklassa säädettyjä korjaavia toimival-
tuuksia.  

Apulaistietosuojavaltuutetun päätös 

Päätös 

36. Alektum Oy ei asiassa 6633/182/2018 ole noudattanut yleisen tietosuoja-ase-
tuksen 15 artiklan 1 eikä 3 kohdassa eikä yleisen tietosuoja-asetuksen 12 ar-
tiklan 3 kohdassa säädettyä. Apulaistietosuojavaltuutettu ei tässä yhteydessä 
päätöksestä tarkemmin ilmenevin perustein anna Alektum Oy:lle määräystä to-
teuttaa hakijan pyyntöä saada tutustua tietoihin.  

37. Alektum Oy ei asiassa 7685/152/2020 ole noudattanut yleisen tietosuoja-ase-
tuksen 15 artiklan 1 kohdassa eikä yleisen tietosuoja-asetuksen 12 artiklan 3 
kohdassa säädettyä. Apulaistietosuojavaltuutettu ei tässä yhteydessä päätök-
sestä tarkemmin ilmenevin perustein anna Alektum Oy:lle määräystä  vastata 
hakijan yleisen tietosuoja-asetuksen 15 artiklan mukaisen pyyntöön. 

38. Alektum Oy ei asiassa 6707/154/2018 ole noudattanut yleisen tietosuoja-ase-
tuksen 15 artiklan 1 ja 3 kohdassa eikä yleisen tietosuoja-asetuksen 12 artiklan 
3  kohdassa  säädettyä.  Apulaistietosuojavaltuutettu  ei  tässä  yhteydessä  pää-
töksestä tarkemmin ilmenevin perustein anna Alektum Oy:lle määräystä toteut-
taa hakijan pyyntöä saada tutustua tietoihin. 

39. Alektum  Oy:llä  on  syksyllä  2018  ollut  peruste  olla  toteuttamatta  asian 
6707/154/2018 hakijan yleisen tietosuoja-asetuksen 17 artiklan mukaista pyyn-
töä. 

Huomautus 

40. Apulaistietosuojavaltuutettu antaa Alektum Oy:lle yleisen tietosuoja-asetuksen 
58 artiklan 2 kohdan b alakohdan nojalla huomautuksen. Apulaistietosuojaval-
tuutettu huomauttaa, että rekisterinpitäjän toiminta hakijoiden oikeuksien toteut-
tamiseksi ei ole täyttänyt yleisen tietosuoja-asetuksen 12 artiklan 3 kohdassa 
säädettyä eikä rekisterinpitäjä ole toteuttanut hakijoiden pyyntöjä saada tutus-
tua tietoihin yleisen tietosuoja-asetuksen 15 artiklan 1 ja 3 kohdassa säädetyn 
mukaisesti. Lisäksi rekisterinpitäjä on jättänyt vastaamatta valvontaviranomai-
sen selvityspyyntöihin.  

Perustelut 

 

 
 
 
 

 
8 (28) 
 

Rekisteröidyn oikeudesta saada tutustua tietoihin ja käsillä olevat asiat 

41. Yleisen  tietosuoja-asetuksen  15  artiklassa  on  säädetty  rekisteröidyn  oikeu-
desta saada tutustua tietoihin.  Rekisteröidyllä on oikeus saada rekisterinpitä-
jältä vahvistus siitä, että häntä koskevia henkilötietoja käsitellään tai että niitä 
ei käsitellä, ja jos näitä henkilötietoja käsitellään, oikeus saada tutustua henki-
lötietoihin sekä saada tässä artiklankohdassa erikseen luetellut tiedot. Rekiste-
rinpitäjän  on  yleisen  tietosuoja-asetuksen  15  artiklan  3  kohdan  mukaisesti 
myös toimitettava rekisteröidylle jäljennös käsiteltävistä henkilötiedoista. 

42. Yleisen  tietosuoja-asetuksen  12  artiklassa  on  lisäksi  säädetty  yksityiskohtai-
sista säännöistä rekisteröidyn oikeuksien käyttöä varten. Artiklan 3 kohdan mu-
kaan rekisterinpitäjän on toimitettava rekisteröidylle tiedot toimenpiteistä, joihin 
on  ryhdytty  15–22  artiklan  nojalla  tehdyn  pyynnön  johdosta  ilman  aiheetonta 
viivytystä  ja  joka  tapauksessa  kuukauden  kuluessa  pyynnön  vastaanottami-
sesta. Määräaikaa voidaan  tarvittaessa jatkaa enintään kahdella kuukaudella 
ottaen huomioon pyyntöjen monimutkaisuus ja määrä. Rekisterinpitäjän on il-
moitettava rekisteröidylle tällaisesta mahdollisesta jatkamisesta kuukauden ku-
luessa  pyynnön  vastaanottamisesta  sekä  viivästymisen  syyt.  Jos  rekisteröity 
esittää  pyynnön  sähköisesti,  tiedot  on  toimitettava  sähköisesti  mahdollisuuk-
sien  mukaan,  paitsi  jos  rekisteröity  toisin  pyytää.  Edelleen  artiklan  4  kohdan 
mukaan, jos rekisterinpitäjä ei toteuta toimenpiteitä rekisteröidyn pyynnön pe-
rusteella, rekisterinpitäjän on ilmoitettava viipymättä ja viimeistään kuukauden 
kuluessa pyynnön vastaanottamisesta rekisteröidylle syyt siihen ja kerrottava 
mahdollisuudesta tehdä valitus valvontaviranomaiselle ja käyttää muita oikeus-
suojakeinoja. 

43. Yleisen tietosuoja-asetuksen 5 artiklassa puolestaan on säädetty henkilötieto-
jen käsittelyä koskevista periaatteista. Artiklan 1 kohdassa on säädetty niistä 
vaatimuksista, joita rekisterinpitäjän on noudatettava. Artiklan 2 kohdan mukai-
sesti rekisterinpitäjä vastaa siitä, ja sen on pystyttävä osoittamaan se, että ar-
tiklan 1 kohdassa säädettyjä vaatimuksia on noudatettu (”osoitusvelvollisuus”).  

Asia 6633/182/2018 

44. Asian 6633/182/2018 hakija ei kertomansa mukaan ollut saanut minkäänlaista 
vastausta 26.8.2018 tekemäänsä yleisen tietosuoja-asetuksen 15 artiklan mu-
kaiseen pyyntöön. Vaikka rekisterinpitäjällä olisikin ajalla 25.5.2018–5.2.2019 
ollut käytössään vakiintunut menettelytapa rekisteröityjen oikeuksia koskevien 
pyyntöjen käsittelemiseksi, ei tämä osoita sitä, että hakijan tekemään pyyntöön 
olisi vastattu. Asiassa ei ole ilmennyt mitään sellaista, mistä johtuen apulaistie-
tosuojavaltuutetulla olisi syytä epäillä hakijan kertomaa. Koska rekisterinpitäjä 
ei ollut lainkaan vastannut hakijan pyyntöön, rekisterinpitäjä ei ole noudattanut 
yleisen tietosuoja-asetuksen 15 artiklan 1 eikä 3 kohdassa eikä yleisen tieto-
suoja-asetuksen 12 artiklan 3 kohdassa säädettyä. Koska kuulemiseen anne-
tun vastauksen mukaan Alektum Oy:n hallussa ei enää ole hakijan henkilötie-
toja, ei apulaistietosuojavaltuutettu tässä yhteydessä anna määräystä toteuttaa 
hakijan pyyntöä saada tutustua tietoihin.   

Asia 7685/152/2020 

 
 
 

 

 
 
 
 

 
9 (28) 
 

45. Asian 7685/152/2020 hakija ei kertomansa mukaan ollut saanut minkäänlaista 
vastausta 25.6.2020 tekemäänsä yleisen tietosuoja-asetuksen 15 artiklan mu-
kaiseen pyyntöön.  

46. Kuulemiseen  annetussa  vastauksessa  on  esitetty,  että  Alektum  Oy  ei  enää 
25.6.2020 ollut toiminut hakijan asiassa rekisterinpitäjänä, eikä Alektum Oy:n 
hallussa tällöin ollut ollut mitään hakijan henkilötietoja. 

47. Kuten edellä on todettu, rekisteröidyllä on yleisen tietosuoja-asetuksen 15 ar-
tiklan 1 kohdassa säädetysti oikeus saada rekisterinpitäjältä vahvistus siitä, että 
häntä koskevia henkilötietoja ei käsitellä. Vaikka Alektum Oy:n hallussa ei oli-
sikaan ollut mitään hakijan henkilötietoja, olisi Alektum Oy:n tullut vastata haki-
jan  pyyntöön  laissa edellytetyllä  tavalla.  Alektum  Oy  ei  ole  kiistänyt  sitä, että 
hakija ei ollut saanut pyyntöönsä minkäänlaista vastausta. Koska rekisterinpi-
täjä ei ollut lainkaan vastannut hakijan pyyntöön, rekisterinpitäjä ei ole noudat-
tanut  yleisen  tietosuoja-asetuksen  15  artiklan  1  kohdassa  eikä  yleisen  tieto-
suoja-asetuksen 12 artiklan 3 kohdassa säädettyä. Koska kuulemiseen anne-
tun vastauksen mukaan Alektum Oy:n hallussa ei enää ole hakijan henkilötie-
toja, ei apulaistietosuojavaltuutettu tässä tilanteessa katso enää tarpeelliseksi 
antaa rekisterinpitäjälle määräystä vastata hakijan yleisen tietosuoja-asetuksen 
15 artiklan mukaisen pyyntöön.  

Asia 6707/154/2018 

48. Alektum Oy on vastannut hakijan 26.8.2018 tekemään yleisen tietosuoja-ase-
tuksen 15 artiklan mukaiseen pyyntöön 18.9.2018. Tällä vastauksella hakijalle 
oli kerrottu yleisellä tasolla siitä, millä tavalla Alektum Oy oli tuolloin rekisteröi-
tyjen henkilötietoja käsitellyt. Tässä yhteydessä hakijalle ei ollut annettu pääsyä 
hänen omiin henkilötietoihinsa. Hakijalle ei tällä vastauksella liioin ollut annettu 
yleisen tietosuoja-asetuksen 15 artiklan 1 kohdassa erikseen lueteltuja tietoja. 
Tämän vastauksen jälkeen hakija oli jälleen 19.9.2018 ollut yhteydessä rekis-
terinpitäjään. Hakija oli tässä yhteydessä uudistanut pyyntönsä saada tutustua 
nimenomaan  omiin  henkilötietoihinsa.  Alektum  Oy  oli  vastannut  hakijan 
19.9.2018 lähettämään viestiin 15.10.2018 ja nimennyt ne velkojayhtiöt, joihin 
liittyen hakijalla kerrottiin edelleen olevan avoimia saatavia. Lisäksi hakijalle oli 
ilmoitettu se vuosihaarukka, jonka aikana edellä tarkoitettujen saatavien oli esi-
tetty  siirtyneen  perintään.  Hakijalle  oli  samassa  yhteydessä  kerrottu  yleisellä 
tasolla Alektum Oy:n toiminnasta ja siitä, mitä velallisten henkilötietoja yhtiössä 
tavanomaisesti käsitellään. Vastauksessa oli erikseen todettu, että Alektum Oy 
käsittelee  vain  näitä  hakijan  tietoja.  Todettakoon,  että  tässäkään  yhteydessä 
hakijalle ei ollut toimitettu yleisen tietosuoja-asetuksen 15 artiklan 3 kohdassa 
tarkoitettua  jäljennöstä,  eikä  yleisen  tietosuoja-asetuksen  15  artiklan  1  koh-
dassa erikseen lueteltuja tietoja.  

49. Kuulemiseen annetussa vastauksessa on korostettu, että hakijalle oli vastattu 
vastausaikana saatavilla olleen rajallisen tulkintaohjeistuksen valossa. Selvyy-
den  vuoksi  on  ensinnäkin  todettava,  että  rekisterinpitäjä  on  itse  vastuussa 
oman toimintansa lainmukaisuudesta. Todettakoon edelleen, että yleisen tieto-
suoja-asetuksen 15 artikla on säännöksenä selkeä. Artiklan sanamuodoista on 
suoraan pääteltävissä muun muassa se, että rekisterinpitäjän on toimitettava 
rekisteröidylle 1) jäljennös käsiteltävistä henkilötiedoista sekä 2) 15 artiklan 1 
kohdassa  erikseen 
tältä  osin  ole 

tiedot.  Kysymys  ei  siis 

luetellut 

 
 
 

 

 
 
 
 

 
10 (28) 
 

tulkinnanvaraisesta säännöksestä. Rekisterinpitäjän olisikin tullut oma-aloittei-
sesti ymmärtää, miten sen olisi tullut hakijan pyyntöön vastata. 

50. Selvyyden vuoksi on lisäksi korostettava, että oikeus saada tutustua tietoihin ei 
ole  oikeutena  uusi.  Kumotun  henkilötietolain  (523/1999)  26  §:ssä  säädettiin 
henkilörekisteriin talletetun tiedon tarkastamisesta. Lainkohdan mukaan jokai-
sella oli salassapitosäännösten estämättä oikeus tiedon etsimiseksi tarpeelliset 
seikat ilmoitettuaan saada tietää, mitä häntä koskevia tietoja henkilörekisteriin 
oli talletettu tai, että rekisterissä ei ollut häntä koskevia tietoja. Kyseisen lain 28 
§:ssä säädettiin tarkastusoikeuden toteuttamisesta. Viimeksi mainitun pykälän 
2 momentin mukaan rekisterinpitäjän oli ilman aiheetonta viivytystä varattava 
rekisteröidylle tilaisuus tutustua  26  §:ssä  tarkoitettuihin tietoihin tai  annettava 
tiedot pyydettäessä kirjallisesti. Edellä kuvatut tietojen tarkastamista koskevat 
henkilötietolain säännökset ja yleisen tietosuoja-asetuksen säännökset rekiste-
röidyn oikeudesta saada tutustua tietoihin ovat keskenään päällekkäisiä ja ai-
neellisesti lähes saman sisältöisiä.  

51. Käsillä  olevassa  asiassa  hakija  oli  tehnyt  alkuperäisen  pyyntönsä  26.8.2018. 
Alektum Oy oli vastannut hakijan pyyntöön 18.9.2018, eli sinällään noudattaen 
yleisen  tietosuoja-asetuksen  12  artiklan  3  kohdassa  säädettyä  kuukauden 
määräaikaa. Alektum Oy ei kuitenkaan ollut tässä yhteydessä toimittanut haki-
jalle yleisen tietosuoja-asetuksen 15 artiklan 1 kohdassa erikseen lueteltuja tie-
toja eikä saman artiklan 3 kohdassa tarkoitettua jäljennöstä. Koska Alektum Oy 
ei edellä mainitusti ollut noudattanut yleisen tietosuoja-asetuksen 15 artiklan 1 
ja 3 kohdassa säädettyä, oli hakija 19.9.2018 uudistanut pyyntönsä saada tu-
tustua  omiin  henkilötietoihinsa.  Vaikka  Alektum  Oy:n  hakijalle  15.10.2018  lä-
hettämä viesti sisälsikin jonkin verran enemmän tietoa juuri hakijaan liittyen kuin 
Alektum Oy:n hakijalle aiemmin lähettämä vastaus, ei tämänkään vastauksen 
yhteydessä hakijalle toimitettu yleisen tietosuoja-asetuksen 15 artiklan 1 koh-
dassa  erikseen  lueteltuja  tietoja  eikä  saman  artiklan  3  kohdassa  tarkoitettua 
jäljennöstä.   

52. Koska  rekisterinpitäjä  ei  ollut  ollut  toimittanut  hakijalle  yleisen  tietosuoja-ase-
tuksen 15 artiklan 1 ja 3 kohdassa toimitettavaksi säädettyjä tietoja kuukauden 
kuluessa hakijan edellä tarkoitetusta ensimmäisestä pyynnöstä laskettuna, re-
kisterinpitäjä  ei  hakijan  yleisen  tietosuoja-asetuksen  15  artiklan  mukaiseen 
pyyntöön vastatessaan ole noudattanut yleisen tietosuoja-asetuksen 12 artik-
lan 3 kohdassa säädettyä. Rekisterinpitäjä ei liioin ole noudattanut yleisen tie-
tosuoja-asetuksen 15 artiklan 1 ja 3 kohdassa säädettyä. Koska kuulemiseen 
annetun vastauksen mukaan Alektum Oy:n hallussa ei enää ole hakijan henki-
lötietoja, ei apulaistietosuojavaltuutettu anna määräystä toteuttaa hakijan pyyn-
töä saada tutustua tietoihin. 

Rekisteröidyn oikeudesta tietojen poistamiseen ja asia 6707/154/2018 

53. Yleisen tietosuoja-asetuksen 17 artiklan 1 kohdan a alakohdan nojalla rekiste-
röidyllä on oikeus saada rekisterinpitäjä poistamaan rekisteröityä koskevat hen-
kilötiedot ilman aiheetonta viivytystä, ja rekisterinpitäjällä on velvollisuus pois-
taa  henkilötiedot  ilman  aiheetonta viivytystä, jos henkilötietoja  ei  enää  tarvita 
niihin tarkoituksiin, joita varten ne kerättiin tai joita varten niitä muutoin käsitel-
tiin. Edellä olevaa 17 artiklan 1 kohtaa ei sovelleta 17 artiklan 3 kohdan b ala-
kohdan  mukaan,  jos  käsittely  on  tarpeen  rekisterinpitäjään  sovellettavaan 

 
 
 

 

 
 
 
 

 
11 (28) 
 

unionin oikeuteen tai jäsenvaltion lainsäädäntöön perustuvan, käsittelyä edel-
lyttävän lakisääteisen velvoitteen noudattamiseksi eikä saman artiklankohdan 
e  alakohdan  mukaan,  jos  käsittely  on  tarpeen  oikeudellisen  vaateen  laati-
miseksi, esittämiseksi tai puolustamiseksi. 

54. Edellä todetusti rekisterinpitäjän on yleisen tietosuoja-asetuksen 12 artiklan 3 
kohdan mukaan toimitettava rekisteröidylle tiedot toimenpiteistä, joihin on ryh-
dytty 15–22 artiklan nojalla tehdyn pyynnön johdosta ilman aiheetonta viivytystä 
ja joka tapauksessa kuukauden kuluessa pyynnön vastaanottamisesta. Määrä-
aikaa voidaan tarvittaessa jatkaa enintään kahdella kuukaudella ottaen huomi-
oon pyyntöjen monimutkaisuus ja määrä. Rekisterinpitäjän on ilmoitettava re-
kisteröidylle tällaisesta mahdollisesta jatkamisesta kuukauden kuluessa pyyn-
nön vastaanottamisesta sekä viivästymisen syyt. 

55. Jos rekisterinpitäjä ei toteuta toimenpiteitä rekisteröidyn pyynnön perusteella, 
rekisterinpitäjän on yleisen tietosuoja-asetuksen 12 artiklan 4 kohdassa sääde-
tysti  ilmoitettava  viipymättä ja viimeistään  kuukauden  kuluessa  pyynnön vas-
taanottamisesta rekisteröidylle syyt siihen ja kerrottava mahdollisuudesta tehdä 
valitus valvontaviranomaiselle ja käyttää muita oikeussuojakeinoja. 

56. Asian 6707/154/2018 hakija on toimittanut tietosuojavaltuutetun toimistolle jäl-
jennöksen  19.9.2018  rekisterinpitäjälle  lähettämästään  sähköpostiviestistä, 
jossa hakija oli tehnyt rekisterinpitäjälle yleisen tietosuoja-asetuksen 17 artik-
lassa tarkoitetun pyynnön koskien rekisteröidyn oikeutta tietojen poistamiseen. 
Asian hakijalle oli vastattu 15.10.2018, eli ennen kuin kuukausi oli kulunut asian 
hakijan edellä tarkoitetusta pyynnöstä.  

57. Asian hakijalle 15.10.2018 annetussa vastauksessa on todettu muun muassa 

seuraavasti: 

Säilytämme tietojasi ainoastaan niin pitkään, kun se on tietojen käyttötar-
koituksen kannalta tarpeellista tai niin kauan kuin laki sitä meiltä edellyt-
tää, säilytysaika määräytyy täten käsittelyn tarpeellisuuden (lähtökohtai-
sesti asiakassuhteen keston) sekä lainsäädännön mukaan (esimerkiksi 
hyvän perintätavan tai kirjanpitolain vaatimusten noudattamiseksi) ja niin 
kauan,  että  vanhentumisaika  on  kulunut,  jotta  voimme  puolustaa  itse-
ämme mahdollisia oikeudellisia vaatimuksia vastaan. Meillä on lisäksi la-
kisääteinen velvollisuus säilyttää henkilötietoja tietyn ajan petosten torju-
mista  ja  havaitsemista,  rahanpesun  havaitsemisesta  ja  toteen  näyttä-
mistä ja tilintarkastusta varten. 

Siten emme voi poistaa henkilötietojasi rekisteristämme ennen kuin avoi-
met saatavat ovat täysimääräisesti suoritettu ja edellä mainitut lakisäätei-
set säilytysajat ovat kuluneet umpeen.  

58. Todettakoon,  että yleisen  tietosuoja-asetuksen  5  artiklan  1  kohdan  e  alakoh-
dassa on säädetty henkilötietojen säilytyksen rajoittamisesta. Henkilötiedot on 
säilytettävä  muodossa,  josta  rekisteröity  on  tunnistettavissa  ainoastaan  niin 
kauan kuin on tarpeen tietojenkäsittelyn tarkoitusten toteuttamista varten. Hen-
kilötiedon  säilytysajan  on  siis  oltava  mahdollisimman  lyhyt.  Henkilötietoja  ei 
näin ollen olisi säilytettävä pidempään kuin on tarpeen. Yleisen tietosuoja-ase-
tuksen johdanto-osan 65 perustelukappaleen mukaan luonnollisella henkilöllä 

 
 
 

 

 
 
 

 
 
 
 

 
12 (28) 
 

olisi puolestaan oltava oikeus ”tulla unohdetuksi”, jos tietojen säilyttäminen rik-
koo tätä asetusta tai rekisterinpitäjään sovellettavaa unionin oikeutta tai jäsen-
valtion lainsäädäntöä. Rekisteröidyllä olisi erityisesti oltava oikeus siihen, että 
hänen henkilötietonsa poistetaan ja ettei niitä käsitellä sen jälkeen, kun henki-
lötietoja ei enää tarvita niitä tarkoituksia varten, joita varten ne kerättiin tai jota 
varten niitä muutoin käsiteltiin, tai kun hän on vastustanut henkilötietojensa kä-
sittelyä tai kun hänen henkilötietojensa käsittely ei muutoin ole tämän asetuk-
sen säännösten mukaista. 

59. Todettakoon  lisäksi,  että  yleisen tietosuoja-asetuksen  14  artiklan  2  kohdan  a 
alakohdan  mukaisesti  silloin,  kun  tietoja  ei  ole  saatu  rekisteröidyltä  itseltään, 
rekisterinpitäjän on toimitettava rekisteröidylle muun muassa tieto henkilötiedon 
säilytysajasta tai jos se ei ole mahdollista, tämän ajan määrittämiskriteerit.  

60. Todettakoon niin ikään, että yleisen tietosuoja-asetuksen johdanto-osan 39 pe-
rustelukappaleessa on nimenomaisesti todettu, että henkilötietojen säilytysajan 
on  oltava  mahdollisimman  lyhyt.  Rekisterinpitäjän  olisi  asetettava  määräajat 
henkilötietojen poistoa tai niiden säilyttämisen tarpeellisuuden määräaikaistar-
kastelua  varten,  jotta  voidaan  varmistaa,  ettei  henkilötietoja  säilytetä  pidem-
pään kuin on tarpeen. 

61. Todettakoon lisäksi, että 29 artiklan mukainen tietosuojatyöryhmä on antanut 
käytännön ohjeita16 (”läpinäkyvyyttä koskevat ohjeet) läpinäkyvyyden periaat-
teesta. Näiden ohjeiden mukaan velvollisuus toimittaa henkilötietojen säilytys-
aika tai jos se ei ole mahdollista, tämän ajan määrittämiskriteerit, linkittyy ylei-
sen tietosuoja-asetuksen 5 artiklan 1 kohdan c alakohdassa säädettyyn tietojen 
minimoinnin vaatimukseen sekä 5 artiklan 1 kohdan e alakohdassa säädettyyn 
säilytyksen rajoittamisen vaatimukseen.17 

62. Säilytysaikaan (tai sen määrittämiskriteereihin) voivat vaikuttaa esimerkiksi la-
kisääteiset vaatimukset tai alakohtaiset  ohjeet. Säilytysaika (tai sen määrittä-
miskriteerit)  tulisi  kuitenkin  ilmaista  niin,  että  rekisteröity  pystyy  oman  tilan-
teensa perusteella arvioimaan, kuinka kauan tiettyjä henkilötietoja säilytetään 
tiettyä käsittelytarkoitusta varten. Ei riitä, että yleisesti ilmaistaan henkilötietoja 
säilytettävän  niin  kauan  kuin  on  tarpeen  käsittelyn  laillista  tarkoitusta  varten. 
Tarvittaessa  eri  henkilötietoryhmille  ja/tai  käsittelytarkoituksille  olisi  määritet-
tävä erilaiset säilytysajat.18 

63. Todettakoon, että käsillä olevassa asiassa hakijalle 15.10.2018 sähköpostitse 
ilmoitettujen säilytysaikaa koskevien tietojen perusteella hakija ei ole voinut ym-
märtää, kuinka kauan tiettyjä henkilötietoja oli tarkoitus säilyttää. Sähköposti-
viestissä ei esimerkiksi ole viitattu mihinkään lainkohtaan eikä ole ilmaistu min-
käänlaista tarkentavaa ajallista määrettä. 

64. Koska hakijan 19.9.2018 pyydettyä tietojensa poistoa hakijalla oli ollut avoimia 
suorittamattomia  saatavia,  katsoo  apulaistietosuojavaltuutettu,  että  hakijan 

 

16 Asetuksen 2016/679 mukaista läpinäkyvyyttä koskevat suuntaviivat, WP260 rev.01(annettu 29.11.2017, 
viimeksi tarkistettu ja hyväksytty 11.4.2018). 
17 Asetuksen 2016/679 mukaista läpinäkyvyyttä koskevat suuntaviivat, WP260 rev.01 (annettu 29.11.2017, 
viimeksi tarkistettu ja hyväksytty 11.4.2018), s. 38. 
18 Asetuksen 2016/679 mukaista läpinäkyvyyttä koskevat suuntaviivat, WP260 rev.01(annettu 29.11.2017, 
viimeksi tarkistettu ja hyväksytty 11.4.2018), s. 38–39. 

 

 
 
 

 
 
 
 

 
13 (28) 
 

henkilötietoja  edelleen  kuitenkin  tarvittiin  niitä  tarkoituksia  varten,  joita  varten 
tiedot oli kerätty tai joita varten tietoja oli käsitelty. Näin ollen Alektum Oy:llä on 
syksyllä 2018 ollut peruste olla toteuttamatta hakijan yleisen tietosuoja-asetuk-
sen 17 artiklan mukaista pyyntöä.  

65. Koska  kuulemiseen  annetun  vastauksen  mukaan  Alektum  Oy:n  hallussa  ei 
enää ole hakijan henkilötietoja, ei tässä yhteydessä ole tarpeen arvioida sitä, 
tulisiko apulaistietosuojavaltuutetun nyt antaa Alektum Oy:lle yleisen tietosuoja-
asetuksen 58 artiklan 2 kohdan d alakohdan nojalla määräys poistaa hakijan 
henkilötiedot.   

66. Selvyyden vuoksi on todettava, että tässä päätöksessä ei ole otettu kantaa sii-
hen, mikä olisi ollut  nyt kysymyksessä olevien henkilötietojen asianmukainen 
säilytysaika  taikka  siihen,  olisiko  Alektum  Oy:n  tullut  säilyttää  rekisteröityjen 
henkilötietoja myös sen jälkeen, kun yhtiö oli luovuttanut perintälain alaisen pe-
rintäliiketoimintansa  kolmannelle.  Todettakoon  lisäksi,  että  Alektum  Oy  edel-
leen toimii Suomessa, ja muun muassa nostaa velkomuskanteita käräjäoikeu-
dessa. Esimerkiksi Helsingin käräjäoikeudesta puhelimitse 25.11.2022 saadun 
tiedon mukaan Alektum Oy on viimeksi heinäkuussa 2022 nostanut Helsingin 
käräjäoikeudessa velkomuskanteen19 yksityishenkilöä vastaan. 

Sovelletut lainkohdat 

Perusteluissa mainitut. 

Muutoksenhaku 

Tietosuojalain (1050/2018) 25 §:n mukaan tähän päätökseen voi hakea muutosta va-
littamalla hallinto-oikeuteen noudattaen mitä laissa oikeudenkäynnistä hallintoasi-
oissa (808/2019) säädetään. Valitus tehdään Helsingin hallinto-oikeuteen. 

Valitusosoitus on liitteenä. 

Tiedoksianto 

Päätös annetaan tiedoksi hallintolain (434/2003) 60 §:n mukaisesti postitse saantito-
distusta vastaan. 

Lisätietoja tästä päätöksestä antaa asian esittelijä 

Laura Varjokari, puh. 029 566 6771. 

 

 

Apulaistietosuojavaltuutettu  

_________________________ 

 

 

19 Kanne on nostettu 21.7.2022, ja siinä on kysymys CD-levyä koskevasta irtaimen kaupasta. Saatava on 
syntynyt vuonna 2005. 

 

 
 
 
 

 
14 (28) 
 

 

Asian esitellyt ylitarkastaja  

_________________________ 

Asiakirja on allekirjoitettu sähköisesti. Allekirjoituksen oikeellisuuden voi tarvittaessa 
tarkistaa tietosuojavaltuutetun toimiston kirjaamosta. 

 
 
 

 

Liitteet 

Liite 1. Sähköpostiviesti 30.3.2020 

Liite 2. Sähköpostiviesti 8.4.2020 

Liite 3. Muistutussähköpostiviesti 20.4.2020 

Liite 4. Sähköpostivastaus 21.4.2020 

Liite 5. Sähköpostikirjeenvaihtoa 21.4.2020 

Liite 6. Sähköpostivastaus 28.9.2020 

Liite 7. Sähköpostiviesti 15.1.2021 

Liite 8. Sähköpostikirjeenvaihtoa 15.1.2021–16.2.2021 

Liite 9. Sähköpostiviesti 10.2.2021 

Valitusosoitus 

Hakijat 

Alektum Oy 

Jakelu 

 

Tietosuojavaltuutetun toimiston yhteystiedot 

Postiosoite: PL 800, 00531 Helsinki 

Sähköposti: tietosuoja@om.fi 

Puhelinvaihde: 029 566 6700 

Verkkosivut: www.tietosuoja.fi 

 

 

 

 

 
 
 
 

 
15 (28) 
 

 
 
 
Seuraamuskollegion päätös hallinnollisesta seuraamusmak-
susta 

Rekisterinpitäjä 

Alektum Oy  

1.  Apulaistietosuojavaltuutetun päätöksestä ilmenevin tavoin Alektum Oy ei asioissa 
6633/182/2018 ja 6707/154/2018 ole noudattanut yleisen tietosuoja-asetuksen 15 
artiklan 1 eikä 3 kohdassa eikä yleisen tietosuoja-asetuksen 12 artiklan 3 kohdassa 
säädettyä. Alektum Oy ei liioin asiassa 7685/152/2020 ole noudattanut yleisen tie-
tosuoja-asetuksen 15 artiklan 1 kohdassa eikä yleisen tietosuoja-asetuksen 12 ar-
tiklan 3 kohdassa säädettyä. 

2.  Ottaen erityisesti huomioon rikkomisten vakavuuden, asiassa ei ole kysymys ylei-
sen  tietosuoja-asetuksen  johdanto-osan  148  perustelukappaleessa  tarkoitetusta 
vähäisestä  rikkomisesta.  Tehokkuuden,  oikeasuhtaisuuden  ja  varoittavuuden 
osalta on todettava, että nyt käsiteltävänä olevassa asiassa apulaistietosuojaval-
tuutetun yleisen tietosuoja-asetuksen 58 artiklan 2 kohdan b alakohdan nojalla an-
tama  huomautus  ei  ottaen  huomioon  yleisen  tietosuoja-asetuksen  83  artiklan  2 
kohdassa säädetty ole riittävä seuraamus asiassa.  

3.  Asiassa on lisäksi määrättävä hallinnollinen seuraamusmaksu. Seuraamusmaksun 
määräämistä tukee osaltaan se, että kysymys ei yleisen tietosuoja-asetuksen 15 
artiklan 1 eikä 3 kohdan eikä 12 artiklan 3 kohdan rikkomisten osalta ole yksittäi-
sistä rikkomuksista vaan Alektum Oy:n säännönmukaisesta tavasta jättää  asian-
mukaisesti vastaamatta sille esitettyihin rekisteröidyn oikeutta koskeviin pyyntöihin.  

4.  Alektum Oy ei siis ole noudattanut seuraavia yleisen tietosuoja-asetuksen 83 artik-
lan  5  kohdan  mukaisia  säännöksiä,  joiden rikkomisesta  määrätään  hallinnollinen 
seuraamusmaksu: 1) 15 artiklan 1 kohta; 2) 15 artiklan 3 kohta; ja 3) 12 artiklan 3 
kohta.  

5.  Alektum Group AB -konsernin liikevaihto vuonna 2021 on ollut 1 566 852 000 kruu-
nua (~143 649 048,82 euroa).20 Nyt käsillä olevassa asiassa Alektum Oy:lle mää-
rättävä hallinnollinen seuraamusmaksu saa olla enintään 20 000 000 euroa. Tieto-
suojavaltuutetun  ja  apulaistietosuojavaltuutettujen  yhdessä muodostama  seuraa-
muskollegio (myöhemmin ”seuraamuskollegio”) määrää edellä mainitun apulaistie-
tosuojavaltuutetun määräämän korjaavan toimivaltuuden ja toimenpiteiden lisäksi 
yleisen tietosuoja-asetuksen 58 artiklan 2 kohdan i alakohdan ja 83 artiklan nojalla 
rekisterinpitäjän  maksamaan  valtiolle  määrältään  750  000  (seitsemänsataavii-
sikymmentätuhatta) euron suuruisen hallinnollisen seuraamusmaksun. Tietosuoja-
valtuutetun toimiston seuraamuskollegio katsoo 750 000 euron suuruisen hallinnol-
lisen seuraamusmaksun olevan tehokas, oikeasuhtainen ja varoittava. 

Perustelut hallinnollisen seuraamusmaksun määräämiselle 

6.  Yleisen tietosuoja-asetuksen 83 artiklassa on säädetty hallinnollisten seuraamus-
maksujen määräämisen yleisistä edellytyksistä. Hallinnollisten seuraamusmaksu-
jen määräämisen on ensinnäkin oltava kussakin yksittäisessä tapauksessa teho-
kasta,  oikeasuhteista  ja  varoittavaa.  Toisekseen  hallinnolliset  seuraamusmaksut 

 

20 Käytetty Suomen Pankin valuuttalaskuria (https://www.suomenpankki.fi/fi/Tilastot/valuuttakurssit/) [vierailtu 
13.12.2022].  

 

 
 
 

 
 
 
 

 
16 (28) 
 

määrätään  kunkin  yksittäisen  tapauksen  olosuhteiden  mukaisesti  58  artiklassa 
säädettyjen  korjaavien  toimivaltuuksien  lisäksi  tai  niiden  sijasta.  Nyt  käsillä  ole-
vassa pääasiassa apulaistietosuojavaltuutettu on antanut Alektum Oy:lle huomau-
tuksen. Hallinnollinen seuraamusmaksu määrätään näin ollen 58 artiklan 2 kohdan 
b alakohdan lisäksi. 

7.  Hallinnollisen seuraamusmaksun määräämisestä ja hallinnollisen seuraamusmak-
sun määrästä päätettäessä on kussakin yksittäisessä tapauksessa otettava huo-
mioon yleisen tietosuoja-asetuksen 83 artiklan 2 kohdassa luetellut seikat. 

8.  Alektum Oy ei edellä mainitusti ole noudattanut seuraavia yleisen tietosuoja-ase-
tuksen 83 artiklan 5 kohdan mukaisia säännöksiä, joiden rikkomisesta määrätään 
hallinnollinen seuraamusmaksu: 1) 15 artiklan 1 kohta; 2) 15 artiklan 3 kohta; ja 3) 
12 artiklan 3 kohta.  

9.  Yleisen tietosuoja-asetuksen 83 artiklan 3 kohdan mukaan, jos rekisterinpitäjä rik-
koo samoissa tai toisiinsa liittyvissä käsittelytoimissa tahallaan tai tuottamukselli-
sesti useita tämän asetuksen säännöksiä, hallinnollisen seuraamusmaksun koko-
naismäärä  ei  saa  ylittää  vakavimmasta  rikkomisesta  määrättyä  seuraamusmak-
sua. 

10. Rikkomusten  vakavuutta  on  arvioitava  yleisen  tietosuoja-asetuksen  83  artiklan  2 
kohdassa lueteltujen seikkojen perusteella. Arvioinnissa on valittava menettely tai 
laiminlyönti, jota voidaan pitää kulloinkin arvioitavana olevan asian yksityiskohdat 
huomioon ottaen moitittavimpana. 

11. Nyt käsillä olevassa  asiassa yleisen tietosuoja-asetuksen 12 ja 15 artiklan rikko-
mukset kuuluvat vakavimpina rikkomuksina yleisen tietosuoja-asetuksen 83 artik-
lan 5 alakohdan mukaiseen korkeampaan seuraamusmaksuluokkaan. Näin ollen 
sovellettava  hallinnollisen  seuraamusmaksun  enimmäismäärä  määräytyy  yleisen 
tietosuoja-asetuksen 83 artiklan 5 kohdan mukaisesti eikä saa ylittää sitä yleisen 
tietosuoja-asetuksen 83 artiklan 3 kohdan perusteella.  

12. Yleisen tietosuoja-asetuksen 83 artiklan 5 kohdan b alakohdan (12–22 artikla) mu-
kaisten säännösten rikkomisesta määrätään 83 artiklan 2 kohdan mukaisesti hal-
linnollinen seuraamusmaksu, joka on enintään 20 000 000 euroa, tai jos kyseessä 
on yritys, neljä prosenttia sen edeltävän tilikauden vuotuisesta maailmanlaajuisesta 
kokonaisliikevaihdosta sen mukaan, kumpi näistä määristä on suurempi. Kuulemi-
seen annetun vastauksen mukaan Alektum Oy kuuluu konserniin, jonka emoyhtiö 
on Alektum Group AB. Seuraamusmaksun määräämisessä otetaan huomioon täl-
laisen taloudellisen yhteenliittymän (undertaking) taloudellinen arvo, jota määritel-
lään yhteenliittymän vuotuisen maailmanlaajuisen liikevaihdon mukaan.     

13. Asiaa arvioitaessa on otettu huomioon myös 29 artiklan mukaisen tietosuojatyöryh-
män  ohjeet21    hallinnollisten  seuraamusmaksujen  soveltamisesta  ja  määräämi-
sestä. 

Rikkomisten vakavuutta koskeva arviointi 

21 Asetuksessa 2016/679 tarkoitettujen hallinnollisten sakkojen soveltamista ja määräämistä koskevat suun-
taviivat (WP 253, annettu 3. lokakuuta 2017). 

 

 

 
 
 

 
 
 
 

 
17 (28) 
 

14. Rikkomisten vakavuutta koskevassa arvioinnissa huomioon on otettu yleisen tieto-

suoja-asetuksen 83 artiklan 2 kohdan a, b ja g alakohdat. 

Rikkomisen  luonne,  vakavuus  ja  kesto  sekä  tietojenkäsittelyn  luonne,  laajuus  tai 
tarkoitus 

15. Nyt käsillä olevassa asiassa rikkomukset ovat apulaistietosuojavaltuutetun päätök-
sestä  ilmenevällä  tavalla  kohdistuneet  rekisteröidyn  yleisen  tietosuoja-asetuksen 
12 ja 15 artiklan mukaisten oikeuksien toteuttamatta jättämisiin ja laiminlyönteihin. 
Rikkomuksia ja puutteita on todettu useampia.   

16. Rekisteröityjen oikeuksien vahvistaminen on ollut yksi yleisen tietosuoja-asetuksen 
päätavoitteista. Seuraamuskollegio korostaa, että asiassa on kysymys muun mu-
assa Euroopan perusoikeuskirjassa suojatun oikeuden (oikeus saada tutustua tie-
toihin)22 rikkomisesta. 

17. Perinnässä  on  kysymys  rahamääräisistä  maksuvaatimuksista,  jotka  perintäkulut 
mukaan lukien voidaan viime kädessä panna täytäntöön viranomaisen pakkokei-
noin. Kun perintätoiminta perustuu pitkälti hyvinkin automatisoituun henkilötietojen 
käsittelyyn, voidaan rekisteröidyn eli velallisen henkilötietojen suojaa koskevia oi-
keuksia tällaisessa käsittelyssä pitää olennaisena keinona perusteltujen oikeustur-
vaodotusten kannalta.  

18. Nyt käsillä olevassa asiassa ei ole ainoastaan ollut kysymys oikeudesta saada tu-
tustua tietoihin taikka siitä, käsitteleekö rekisterinpitäjä ylipäätään pyynnön esittä-
neen henkilön henkilötietoja, vaan myös mahdollisten oikeudellisten vaatimusten 
uhasta ja niihin varautumisesta. Tällainen käsittelyn luonne ja tarkoitus on otettava 
huomioon rikkomuksen vakavuutta korottavana tekijänä.  

19. Nyt käsillä oleva asia ilmentää kokonaisuutena arvioiden laajempaa kuin yksittäis-
tapauksia koskevaa yleisen tietosuoja-asetuksen rikkomista. Ensinnäkin tietosuo-
javaltuutetun  toimistoon  on  tehty  useampiakin  kanteluita  Alektum  Oy:n  suoritta-
masta henkilötietojen käsittelystä ja siitä, että Alektum Oy ei ole vastannut rekiste-
röityjen  oikeuksia  koskeviin  pyyntöihin.  Esimerkiksi  asian  7039/152/2018  vireil-
lesaattaja  on  kertonut,  että  Alektum  Oy  ei  ollut  lainkaan  vastannut  hänen  teke-
määnsä rekisteröidyn oikeutta koskevaan pyyntöön (saatettu vireille 10.10.2018). 
Tämän asian selvittämistä ei kuitenkaan vireillesaattajan passiivisuudesta johtuen 
enemmälti jatkettu.  

20. Toiseksi Alektum Oy:ltä on kuulemisessa pyydetty tietoa siitä, että 1) kuinka moni 
rekisteröity  oli  ajalla  25.5.2018–10.2.2022  tehnyt  rekisterinpitäjälle  yleisen  tieto-
suoja-asetuksen 15 artiklan mukaisen pyynnön saada tutustua tietoihin sekä siitä, 
että 2) kuinka moneen näistä pyynnöistä oli vastattu. Alektum Oy on kuulemiseen 
antamassaan vastauksessa esittänyt, että sen ei ole mahdollista näihin kysymyk-
siin vastata. Kuulemiseen annetun vastauksen mukaan kaikki perintätoimiin liittyvät 
henkilötiedot  on  sittemmin  poistettu,  eikä  yhtiöllä  ole  hallussaan  mitään tehtyihin 
pyyntöihin liittyvää dokumentaatiota.23  

 

22 Euroopan unionin perusoikeuskirjan 8 artiklan 2 kohta. 
23 Korostettakoon, että Alektum Oy edelleen toimii Suomessa, ja muun muassa nostaa velkomuskanteita kä-
räjäoikeudessa. Esimerkiksi Helsingin käräjäoikeudesta puhelimitse 25.11.2022 saadun tiedon mukaan Alek-
tum Oy on viimeksi heinäkuussa 2022 nostanut Helsingin käräjäoikeudessa velkomuskanteen 

 

 
 
 

 
 
 
 

 
18 (28) 
 

21. Vaikka asiassa 6707/154/2018 hakija oli nimenomaisesti useampaan kertaan ko-
rostanut pyytäneensä juuri omia tietojaan (eli käytännössä jäljennöstä tuolloin re-
kisterinpitäjän hallussa olleista henkilötiedoistaan), ei hakijalle ollut annettu pääsyä 
näihin tietoihin. Seuraamuskollegio katsoo, että huolellisesti toimiva rekisterinpitäjä 
olisi  tällaisessa  tilanteessa  paremmin  tutustunut  yleisen  tietosuoja-asetuksen  15 
artiklan 1 ja 3 kohdassa säädettyyn.  

22. Yleisen tietosuoja-asetuksen johdanto-osan 51 perustelukappaleen mukaan hen-
kilötietoja, jotka ovat erityisen arkaluonteisia perusoikeuksien ja -vapauksien kan-
nalta,  on suojeltava erityisen tarkasti, koska niiden käsittelyn asiayhteys voisi ai-
heuttaa  huomattavia  riskejä  perusoikeuksille  ja  -vapauksille.  Seuraamuskollegio 
ottaa päätöksessään huomioon myös perustuslakivaliokunnan lausuntokäytännön. 
Perustuslakivaliokunta on katsonut, että joihinkin tietoihin voi sisältyä arkaluontei-
siin tietoihin rinnastuvia, salassa pidettäviä tietoja, vaikka kyse ei olisi yleisen tieto-
suoja-asetuksen 9 artiklassa tarkoitetuista erityisiin henkilötietoryhmiin kuuluvista 
tiedoista.  Esimerkiksi  tiedot  henkilön  toiminnasta  yksityiselämässä  ja  taloudelli-
sesta asemasta voivat olla tällaisia tietoja. Perustuslakivaliokunta on todennut, että 
tällaisten  tietojen  käsittelyyn  saattaa  liittyä  erityisiä  riskejä.24  Seuraamuskollegio 
kiinnittää  päätöksessään  huomiota  perintätoiminnassa  käsiteltyihin  tietoihin  liitty-
viin erityisiin riskeihin ja toteaa, että henkilötietojen luonteelle on tässä yhteydessä 
annettava painoarvoa.  

23. Yleisen  tietosuoja-asetuksen  15  artiklassa  säädetyn  oikeuden  tarkoituksena  on 
muun  muassa  mahdollistaa  rekisteröidyn  muiden  oikeuksien  käyttäminen  ja  se, 
että rekisteröity voi myös itse valvoa omien henkilötietojensa käsittelyn lainmukai-
suutta ja saattaa asia tarvittaessa tietosuojaviranomaisen käsiteltäväksi. Tästä nä-
kökulmasta nyt käsillä olevassa asiassa merkitystä on sillä, että Alektum Oy:n toi-
minnassa  oli  ilmennyt  vakavia  puutteita  ja  yhtiön  oli  todettu  osoittaneen  ilmeistä 
piittaamattomuutta lakia, hyvää perintätapaa ja valvovan viranomaisen päätöksiä 
kohtaan.25 Näin ollen oikeus saada tutustua Alektum Oy:n hallussa olleisiin henki-
lötietoihin olisi saattanut liittyä esimerkiksi sen selvittämiseen, oliko henkilötietojen 
käsittelylle ylipäätään ollut olemassa lainmukaista käsittelyperustetta. 

24. Todettakoon, että edellä esitetyin perustein rikkomusten luonnetta on asiassa pi-

dettävä hallinnollisen seuraamusmaksun määräämistä puoltavana seikkana. 

Rekisteröityjen lukumäärä, joihin rikkominen vaikuttaa, ja vahingon suuruus 

25. Kysymys ei ole ollut yksittäisestä tai yksittäisistä tapahtumista.  Selvyyden vuoksi 
on todettava, että kaikki rikkomisten kohteeksi joutuvat rekisteröidyt eivät ole val-
vontaviranomaiseen yhteydessä. Sitä rekisteröityjen lukumäärää, johon rikkomiset 

 

yksityishenkilöä vastaan. Näin ollen vaikuttaisi siltä, että Alektum Oy edelleen käsittelisi luonnollisten henki-
löiden henkilötietoja.  
24 Ks. esimerkiksi PeVL 8/2022 vp ja PeVL 28/2022 vp.  
25 Ks. Liite 10. Etelä-Suomen aluehallintoviraston päätökset ESAVI/21897/2018, ESAVI/16117/2018 ja 
ESAVI/17264/2018. Ks. myös esimerkiksi https://www.is.fi/taloussanomat/art-2000006286431.html [vierailtu 
25.11.2022], https://www.ts.fi/uutiset/1074110545 [vierailtu 25.11.2022], https://www.hs.fi/talous/art-
2000005962780.html [vierailtu 25.11.2022], https://www.mtvuutiset.fi/artikkeli/ilmaisia-sukkia-seurasi-maksul-
linen-jatkotilaus-ilman-lupaa-yhtiosta-tuhansia-ilmoituksia-toimi-nain-jos-sait-perinnasta-karhukir-
jeen/6697570#gs.j4ehhs [vierailtu 25.11.2022] ja https://www.talouselama.fi/uutiset/te/f3d7a232-149c-34b1-
8377-19ea949403a2?ref=ampparit:16f8 [vierailtu 25.11.2022]. 

 

 
 
 

 
 
 
 

 
19 (28) 
 

ovat vaikuttaneet ei voida pitää pienenä. Edellä kohdassa 19 todettu tukee osaltaan 
tässä kohdassa 25 rekisteröityjen lukumäärästä lausuttua.  

26. Alektum Oy:ltä on edellä mainitusti pyydetty tietoa siitä, että 1) kuinka moni rekis-
teröity  oli  ajalla  25.5.2018–10.2.2022  tehnyt  rekisterinpitäjälle  yleisen  tietosuoja-
asetuksen 15 artiklan mukaisen pyynnön saada tutustua tietoihin sekä siitä, että 2) 
kuinka moneen näistä pyynnöistä oli vastattu. Alektum Oy ei kertomansa mukaan 
ole voinut mainittuihin kysymyksiin vastata. Seuraamuskollegiolla ei näin ollen ole 
tarkkaa lukumäärää arviointinsa perusteeksi. Todettakoon kuitenkin, että esimer-
kiksi  Kilpailu-  ja  kuluttajavirastosta  on  arvioitu,  että  jo  pelkästään  10 000–12 000 
suomalaista olisi saanut yhtiöltä velkomushaasteen käräjäoikeuteen.26 Näin ollen 
seuraamuskollegio katsoo, että Alektum Oy on rekisterinpitäjänä käsitellyt tuhan-
sien Suomessa oleskelevien henkilötietoja. Asiaa arvioitaessa ei ole voitu poissul-
kea sitä, etteikö rekisteröityjen henkilötietojen suojaa koskevia oikeuksia olisi voinut 
jäädä laajemminkin toteuttamatta.  Kysymys on näin ollen enemmänkin lainvastai-
sesta  toimintatavasta  kuin  vain  yksittäisistä,  inhimillistä  virhettä  ilmentävistä,  ta-
pauksista.  

27. Rekisteröidyille aiheutuneita vahinkoja voivat olla aineelliset ja/tai aineettomat va-
hingot.  Tietosuojavaltuutetun  toimistolle  kantelun  tehneet  rekisteröidyt  eivät  ole 
esittäneet kärsineensä taloudellista vahinkoa rikkomusten johdosta.  

28. Aineettomana  vahinkona  voidaan  pitää  esimerkiksi  sitä  haittaa  tai  vaivaa,  joka 
asian selvittämisestä on seurannut. Aineettomana vahinkona voidaan pitää myös 
sitä psyykkistä taakkaa, joka on aiheutunut perintätoimenpiteisiin liittyvästä epätie-
toisuudesta, mahdollisesta perintätoimien epäasianmukaisuudesta sekä mahdolli-
sesti myös oikeudettoman perinnän jatkamisesta. Yleisen elämänkokemuksen pe-
rusteella voidaan todeta, että perusteettomat, epäilyksenalaiset ja / tai ylimitoitetut 
vaateet ovat omiaan aiheuttamaan edellä mainittuja aineettomia vahinkoja.  

Rikkomisen tahallisuus tai tuottamuksellisuus 

29. Aiemmin mainituissa 29 artiklan mukaisen tietosuojatyöryhmän ohjeissa hallinnol-
listen seuraamusmaksujen soveltamisesta ja määräämisestä on todettu tahallisuu-
den edellyttävän yleensä tietoista ja tarkoituksellista rikkomista, kun taas tahatto-
muudella tarkoitetaan sitä, että rikkominen ei ole ollut tahallista, vaikka rekisterin-
pitäjä olisikin rikkonut laissa säädettyjä huolellisuusvelvoitteita. Tahallisia rikkomi-
sia, jotka ilmentävät piittaamattomuutta lainsäädännöstä, pidetään yleisesti vaka-
vampina kuin tahattomia rikkomisia.27  

30. Niiltä osin kuin rikkomukset ovat ajoittuneet aikaan ennen kuin perintätoimilupa pe-
ruttiin, kuten asiassa 6707/154/2018, jossa hakija oli nimenomaisesti useampaan 
kertaan korostanut pyytäneensä juuri omia tietojaan, ei hakijan ollut annettu tutus-
tua näihin tietoihin. Huolimatta siitä, että yleisen tietosuoja-asetuksen 15 artiklan 1 
ja 3 kohdan sanamuodon perusteella on selvää, että Alektum Oy:n olisi tullut antaa 
hakijalle 15 artiklan 1 kohdassa erikseen luetellut tiedot sekä 15 artiklan 3 kohdassa 
tarkoitettu jäljennös,  ei Alektum  Oy  ollut  näin toiminut.  Tästä  huolimatta Alektum 
Oy on esittänyt näkemyksenään, että se on menetellyt asiassa asianmukaisesti ja 
voimassa  olevan  tietosuojalainsäädännön  edellyttämällä  tavalla.  Tältä  osin 

26 https://www.is.fi/taloussanomat/art-2000006286431.html [vierailtu 25.11.2022].  
27 Asetuksessa 2016/679 tarkoitettujen hallinnollisten sakkojen soveltamista ja määräämistä koskevat suun-
taviivat (WP 253, annettu 3. lokakuuta 2017), s. 12. 

 

 

 
 
 
 

 
20 (28) 
 

rekisterinpitäjän toiminta ilmentää sitä, että rekisterinpitäjän toiminnassa ei ole riit-
tävästi perehdytty voimassa olevaan lainsäädäntöön ja siitä johtuviin vaatimuksiin. 
Tämä puolestaan ilmentää piittaamattomuutta lainsäädännöstä. 

31. Alektum Oy:n perintätoimilupa on peruttu 31.12.2018, minkä jälkeen Annomen Oy 
oli 5.2.2019 ottanut haltuunsa Alektum Oy:n perintätoiminnan.  Alektum Oy ei ole 
vastannut asian 7685/152/2020 hakijan pyyntöön vastauksensa mukaan siksi, että 
se ei enää käsityksensä mukaan ollut asiassa rekisterinpitäjä. Kuulemiseen anne-
tusta vastauksesta saa perustellusti sen käsityksen, että Alektum Oy on katsonut, 
että sillä ei ole ollut velvollisuutta vastata helmikuun 2019 jälkeen rekisteröidyn oi-
keutta koskeviin pyyntöihin, mikä ilmentää piittaamattomuutta laissa säädetystä.  

32. Selvyyden vuoksi on todettava, että rekisterinpitäjä ei rekisterinpitäjyyttä luovutta-
essaan  voi  luovuttaa  vastaanottajalle  laajempaa  oikeutta  käsitellä  henkilötietoja 
kuin sillä itsellään on ollut.  

33. Viitattakoon tässä yhteydessä edelleen edellä mainittuihin 29 artiklan mukaisen tie-
tosuojatyöryhmän  ohjeisiin  hallinnollisten  seuraamusmaksujen  soveltamisesta  ja 
määräämisestä.  Näissä ohjeissa  on  todettu,  että  inhimillinen  erehdys  tai esimer-
kiksi  se,  että  teknisiä  päivityksiä  ei  ole  tehty  oikea-aikaisesti  voivat  viitata  tuotta-
muksellisuuteen. Todettakoon lisäksi Suomessa vakiintuneesti katsotun, että tietä-
mättömyys lain sisällöstä ei ylipäätään merkitse sellaista erehtymistä, joka poistaisi 
mahdollisen tahallisuuden tai tuottamuksellisuuden. Rekisterinpitäjän vastuulla on 
huolehtia siitä, että sen toiminnassa noudatetaan laissa säädettyä. Asiassa anne-
tun vastauksen perusteella voidaan katsoa, että rekisterinpitäjä ei ole riittävällä ta-
valla perehtynyt voimassa olevaan lainsäädäntöön.  

34. Selvyyden  vuoksi  on  kuitenkin  todettava,  että  hallinnollisen  seuraamusmaksun 
määräämisen edellytyksenä ei ylipäätään ole se, että todettu rikkomus olisi tahalli-
nen  tai  tuottamuksellinen.  Rikkomisen  tahallisuus  tai  tuottamuksellisuus  on  vain 
yksi niistä seikoista, jotka yleisen tietosuoja-asetuksen 83 artiklan 2 kohdassa sää-
detysti  on  otettava  asianmukaisesti  huomioon  hallinnollisen  seuraamusmaksun 
määräämisestä ja hallinnollisen seuraamusmaksun määrästä päätettäessä. 
 

35. Asioissa 6633/182/2018 ja 7685/152/2020 todettujen yleisen tietosuoja-asetuksen 
15 artiklan 1 ja 3 kohdan sekä 12 artiklan 3 kohdan rikkomisten osalta korostetta-
koon, että asiassa ei ole kysymys siitä, että hakijoille toimitetut tiedot olisivat olleet 
riittämättömiä tai  puutteellisia,  vaan  siitä,  että  toimitettavaksi säädettyjä  tietoja  ei 
ollut hakijoille lainkaan toimitettu. Edelleen on syytä korostaa sitä, että näissä asi-
oissa Alektum Oy ei ylipäätään ollut millään tavalla reagoinut hakijoiden pyyntöihin. 
Tältä osin Alektum Oy:n toiminta ilmentää, että yhtiön toiminnassa ei ole riittävästi 
perehdytty voimassa olevaan lainsäädäntöön ja siitä johtuviin vaatimuksiin,  mikä 
puolestaan ilmentää piittaamattomuutta laissa säädetystä. Seuraamuskollegio to-
teaa asiassa annetun vastauksen ja muiden asian käsittelyssä ilmenneiden seik-
kojen  perusteella,  että  kyse  ei  ole  inhimillisestä  erehdyksestä  johtuvasta  yleisen 
tietosuoja-asetuksen  rikkomisesta.  Tässä  yhteydessä  on  niin  ikään  korostettava, 
että perintätoiminnassa velallisten henkilötietojen käsittelyn voidaan katsoa kuulu-
van perintätoimintaa harjoittavan tahon ydinliiketoimintaan, mikä puolestaan koros-
taa  rekisterinpitäjän  velvollisuutta  toiminnassaan  ottaa  huomioon  henkilötietojen 
suojaa koskevat säännökset.  

Henkilötietoryhmät, joihin rikkominen vaikuttaa 

 
 
 

 

 
 
 

 
 
 
 

 
21 (28) 
 

36. Kuten edellä on todettu, asiassa todetut rikkomiset ovat koskeneet rekisteröityjen 
taloudellista tilannetta kuvaavia tietoja. Seuraamuskollegio on jo edellä kohdassa 
”Luonne,  vakavuus  ja  kesto  sekä  tietojenkäsittelyn  luonne,  laajuus  tai  tarkoitus” 
avioinut  tällaisiin  tietoihin  kohdistuvien  rikkomusten  merkitystä  seuraamusharkin-
nassa.  

Raskauttavien ja lieventävien tekijöiden arviointi 

Rekisterinpitäjän toimet rekisteröidylle aiheutuneen vahingon lieventämiseksi 

37. Edellä mainituissa 29 artiklan mukaisen tietosuojatyöryhmän ohjeissa hallinnollis-
ten seuraamusmaksujen soveltamisesta ja määräämisestä on todettu, että rekiste-
rinpitäjän  olisi  tehtävä  kaikki  voitavansa  lieventääkseen  rikkomisesta  asianomai-
sille aiheutuvia seurauksia.  Valvontaviranomainen voi ohjeen mukaan ottaa seu-
raamusmaksua  laskiessaan  huomioon  tällaisen  rekisterinpitäjän  vastuullisen  toi-
minnan tai vastuullisen toiminnan puuttumisen.28 

38. Alektum Oy ei ole ryhtynyt asiassa minkäänlaisiin toimenpiteisiin rikkomusten kor-
jaamiseksi tai estämiseksi tulevaisuudessa. Seuraamuskollegio ottaa tämän huo-
mioon arviossaan raskauttavana seikkana. 

Vastuun aste, ottaen huomioon rekisterinpitäjän 25 artiklan nojalla toteuttamat tekniset 
ja organisatoriset toimenpiteet 

39. Yleisen tietosuoja-asetuksen 25 artiklassa säädetysti rekisterinpitäjän on otettava 
toiminnassaan huomioon ”uusin tekniikka ja toteuttamiskustannukset sekä käsitte-
lyn luonne, laajuus, asiayhteys ja tarkoitukset sekä käsittelyn aiheuttamat todennä-
köisyydeltään ja vakavuudeltaan vaihtelevat riskit luonnollisten henkilöiden oikeuk-
sille ja vapauksille”. 

40. Kuulemiseen  annetussa  vastauksessa  on  esitetty,  että  Alektum  Oy:llä  on  ajalla 
25.5.2018–5.2.2019 ollut käytössään vakiintunut menettelytapa rekisteröityjen oi-
keuksia  koskevien  pyyntöjen  käsittelemiseksi.  Näiden  pyyntöjen  käsittelystä  on 
vastannut yhtiön lakimies. Tämän menettelytavan mukaisesti kaikkiin pyyntöihin on 
tullut vastata ja asianmukaiset toimenpiteet suorittaa kuukauden kuluessa yleisen 
tietosuoja-asetuksen 12 artiklassa säädetyn mukaisesti. 

41. Apulaistietosuojavaltuutetun  päätöksessä  todetusti  edellä  mainittu  ei  kuitenkaan 
osoita, että rekisteröidyn oikeuksia koskeviin pyyntöihin olisi aina asianmukaisesti 
vastattu. Asiassa ei ole ilmennyt mitään sellaista, mistä johtuen apulaistietosuoja-
valtuutetulla olisi syytä epäillä asian 6633/182/2018 hakijan kertomaa.  

42. Apulaistietosuojavaltuutetun päätöksestä ilmenevästi rekisterinpitäjä ei puolestaan 
ole  edes  väittänyt  vastanneensa  asian  7685/152/2020  hakijan  pyyntöön.  Vaikka 
rekisterinpitäjä ei olisi enää asian 7685/152/2020 hakijan pyynnön esittämisajan-
kohtana käsitellyt perintätoimintaan liittyviä henkilötietoja, ei tämä ole vapauttanut 
rekisterinpitäjää  noudattamasta  yleisen  tietosuoja-asetuksen  15  artiklan  1  koh-
dassa säädettyä. Rekisterinpitäjän olisi tullut  huolehtia siitä,  että rekisterinpitäjän 
vaihtuessa rekisteröidyt saavat tiedon etukäteen tällaisesta muutoksesta ja ohjata 
henkilötietojen  suojaa  koskevien  oikeuksien  käyttäjät  ottamaan  yhteyttä 

28 Asetuksessa 2016/679 tarkoitettujen hallinnollisten sakkojen soveltamista ja määräämistä koskevat suun-
taviivat (WP 253, annettu 3. lokakuuta 2017), s. 12. 

 

 

 
 
 

 
 
 
 

 
22 (28) 
 

rekisterinpitäjään,  jolle  henkilötietojen  käsittelyvastuu  ja  -oikeudet  on  luovutettu. 
Kuulemiseen annetun vastauksen perusteella voidaan katsoa, että Alektum Oy on 
ollut siinä käsityksessä, että sen ei ole tullut enää helmikuun 2019 jälkeen vastata 
rekisteröidyn oikeutta koskeviin pyyntöihin. Seuraamuskollegio ottaa tämän huomi-
oon arviossaan raskauttavana seikkana.  

Aiemmat  vastaavat  rikkomiset  ja  aikaisemmin  määrätyt  samaa  asiaa  koskevat 
toimenpiteet 

43. Edelleen edellä mainituissa 29 artiklan mukaisen tietosuojatyöryhmän ohjeissa hal-
linnollisten seuraamusmaksujen soveltamisesta ja määräämisestä on todettu, että 
valvontaviranomaisen olisi arvioitava rikkomiseen syyllistyneen yksikön historiatie-
toja. Valvontaviranomaisen olisi otettava huomioon, että tältä osin arviointi voi olla 
hyvin laajaa, sillä minkä tahansa tyyppinen rikkominen, vaikka se poikkeaisi luon-
teeltaan  valvontaviranomaisen  nyt  tutkimasta  rikkomisesta,  voi  olla  merkitykselli-
nen arvioinnin kannalta, sillä se saattaa antaa yleisellä tasolla viitteitä riittämättö-
mistä tiedoista tai tietosuojasäännösten noudattamatta jättämisestä.29 

44. Tietosuojavaltuutetun toimistossa ei ole tiedossa Alektum Oy:n aiempia tietosuo-
jasääntelyn  rikkomisia.  Alektum  Oy:lle  ei  liioin  ainakaan  Suomessa  ole  aiemmin 
määrätty nyt käsillä olevista rikkomuksista yleisen tietosuoja-asetuksen 58 artiklan 
2 kohdassa tarkoitettuja toimenpiteitä. Seuraamuskollegio ei pidä edellä mainittua 
seuraamusmaksuarviossa lieventävänä tai raskauttavana tekijänä. 

Yhteistyön  aste  valvontaviranomaisen  kanssa, 
valvontaviranomaisen tietoon 

ja 

tapa, 

jolla  rikkominen 

tuli 

45. Niin  ikään  edelleen  edellä  mainituissa  29  artiklan  mukaisen  tietosuojatyöryhmän 
ohjeissa hallinnollisten seuraamusmaksujen soveltamisesta ja määräämisestä on 
todettu, että yhteistyön aste voidaan ottaa ”asianmukaisesti huomioon”, kun pääte-
tään hallinnollisen sakon määräämisestä ja sen määrästä. Arvioitaessa yhteistyötä 
valvontaviranomaisen kanssa merkitystä voitaisiin antaa sille, onko rekisterinpitäjä 
reagoinut valvontaviranomaisen pyyntöihin asian tutkinnan aikana siten, että sillä 
on rajoitettu merkittävästi yksilöiden oikeuksiin kohdistuvaa riskiä. Edelleen näissä 
ohjeissa todetusti ei olisi kuitenkaan tarkoituksenmukaista korostaa jo lainsäädän-
nössä vaadittua yhteistyötä.30 

46. Yleisen  tietosuoja-asetuksen  31  artiklassa  säädetysti  rekisterinpitäjän  on  pyyn-
nöstä  tehtävä  yhteistyötä  valvontaviranomaisen  kanssa  sen  tehtävien  suoritta-
miseksi. Rekisterinpitäjällä on niin ikään yleisen tietosuoja-asetuksen 58 artiklan 1 
kohdan ja tietosuojalain 18 §:n nojalla velvollisuus toimittaa pyydetyt tiedot valvon-
taviranomaiselle.  

47. Kuulemiseen  annetussa  vastauksessa  on  edellä  mainitusti  esitetty,  että  selvitys-
pyynnöt  olisi  lähetetty  osoitteisiin,  jotka  kuuluvat  Annomen  Oy:lle,  eli  Alektum 
Oy:stä erilliselle toimijalle. Sen jälkeen, kun Annomen Oy oli 5.2.2019 ottanut hal-
tuunsa Alektum Oy:n perintätoiminnan, ei Alektum Oy:llä annetun vastauksen mu-
kaan  ole  ollut  mitään  yhteyttä  mainittuun  perintätoimintaan  tai  siihen  liittyviin 

 

29 Asetuksessa 2016/679 tarkoitettujen hallinnollisten sakkojen soveltamista ja määräämistä koskevat suun-
taviivat (WP 253, annettu 3. lokakuuta 2017), s. 15. 
30 Asetuksessa 2016/679 tarkoitettujen hallinnollisten sakkojen soveltamista ja määräämistä koskevat suun-
taviivat (WP 253, annettu 3. lokakuuta 2017), s. 15. 

 

 
 
 

 
 
 
 

 
23 (28) 
 

henkilötietoihin.    Edelleen  annetussa  vastauksessa  on  esitetty,  että  vasta  elo-
kuussa 2022 Alektum Oy:lle olisi varattu mahdollisuus tutustua hakijoiden asiois-
saan esittämiin pyyntöihin. Alektum Oy on esittänyt välittömästi tämän jälkeen ryh-
tyneensä selvittämään asiaa. Jäljempänä tarkemmin ilmenevistä perusteluista käy 
ilmi,  että  väite  siitä,  että  selvityspyynnöt  olisi  toimitettu  Alektum Oy:lle  vasta  elo-
kuussa 2022 ei pidä paikkaansa. Seuraamuskollegio katsoo, että Alektum Oy on 
omalla toiminnallaan merkittävästi vaikeuttanut ja hidastanut asian selvittämistä.   

48. Alektum  Oy:n  rikkomukset  ovat  tulleet  valvontaviranomaisen  tietoon  kanteluiden 
kautta. Alektum Oy ei ole vastannut sille lähetettyihin selvityspyyntöihin. Kuten apu-
laistietosuojavaltuutetun  päätöksessä  on  todettu,  selvityspyynnöt  on  lähetetty  lä-
hettämisajankohtana  Alektum  Oy:n  omilla  verkkosivuilla  [alektum.fi]  ilmoitettuihin 
sähköpostiosoitteisiin. Koska lähetettyihin selvityspyyntöihin ei ollut vastattu, lähe-
tettiin selvityspyynnöt Alektum Oy:lle uudestaan käyttäen samoja sähköpostiosoit-
teita kuin aiemmin. Tämän jälkeen tietosuojavaltuutetun toimisto on 21.4.2020 vas-
taanottanut vastausviestin, jossa on esitetty, että aiemmin lähetettyjä sähköposti-
viestejä  ei  ollut  vastaanotettu.  Samassa  yhteydessä tietosuojavaltuutetun  toimis-
tolta pyydettiin jäljennöksiä aiemmin lähetetyistä selvityspyynnöistä. Selvityspyyn-
nöt lähetettiinkin välittömästi tämän jälkeen niitä pyytäneelle henkilölle.31 Selvitys-
pyynnöistä kävi selvästi ilmi, että selvityspyynnöt oli osoitettu Alektum Oy:lle. Tästä 
huolimatta  edellä  mainittu  henkilö  ei  enää  palannut  asiaan  esimerkiksi  mainitak-
seen, että selvityspyynnöt olisi lähetetty väärälle vastaanottajalle. Selvyyden vuoksi 
on korostettava, että selvityspyyntöihin ei koskaan vastattu.  

49. Tietosuojavaltuutettu  on  sittemmin  29.7.2020  tehnyt  asioissa  6633/182/18  ja 
6707/154/18 osapäätöksen, joka on sisältänyt Alektum Oy:lle annetun määräyksen 
antaa  valvontaviranomaiselle  sen  tehtävien  suorittamiseksi  tarvittavat  tiedot 
12.8.2020 mennessä. Määräysten tehosteeksi on asetettu 4 000 euron suuruinen, 
uhkasakkolain (1113/1990) mukainen uhkasakko. Osapäätökset oli yritetty toimit-
taa Alektum Oy:lle saantitodistuksin. Alektum Oy ei kuitenkaan koskaan noutanut 
päätöksiä.   

50. Edellä mainitusta huolimatta konsernin edustaja Ruotsista on 28.9.2020 yllättäen 
sähköpostitse  lähestynyt  tietosuojavaltuutetun  toimistoa.  Tässä  viestissään  tämä 
konsernin edustaja on pahoitellut, että heillä on ollut yhtiön sisäisiä ongelmia postin 
uudelleen lähettämisessä. Hän on pyytänyt anteeksi, että yhtiö ei edellä mainituista 
yhtiön sisäisistä postin jakeluun liittyvistä ongelmista johtuen ole voinut antaa sel-
vityksiä asetetuissa määräajoissa. Samassa yhteydessä hän on pyytänyt asiakir-
joista ruotsinnoksia ja luvannut, että Alektum Oy antaa selvityksensä heti käännök-
set saatuaan.  

51. Tässä yhteydessä on korostettava, että tämän konsernin edustajan sähköpostivas-
tauksen liitteenä on ollut yhtiölle aiemmin sähköpostitse apulaistietosuojavaltuute-
tun  päätöksestä  ilmeneviin  sähköpostiosoitteisiin  (gdpr@annomen.fi  ja  info@an-
nomen.fi) ja sittemmin vielä osoitteeseen  etunimi.sukunimi@annomen.fi lähetetyt 
selvityspyynnöt.32  

52. Edelleen on korostettava, että tietosuojavaltuutetun toimistosta ei tätä ennen ollut 
oltu yhteydessä Alektum Oy:n Ruotsissa sijaitsevaan emoyhtiöön. Tästä ja edellä 

31 Ks. Liite 5. Sähköpostikirjeenvaihtoa 21.4.2020. 
32 Ks. Liite 6. Sähköpostivastaus 28.9.2020. 

 

 

 
 
 

 
 
 
 

 
24 (28) 
 

mainituista  Alektum  Oy:n  väitteistä  huolimatta  tämä  Alektum  Oy:n  ruotsalaisen 
emoyhtiön lakimiehenä työskentelevä henkilö (eli edellä mainittu konsernin edus-
taja) oli saanut aiemmin lähetetyt selvityspyynnöt haltuunsa.  

53. Tämä osoittaa ensinnäkin sen, että Alektum Oy:llä oli ollut tieto lähetetyistä selvi-
tyspyynnöistä jo ennen elokuuta 2022. Tämä osoittaa myös joko sen, että ensim-
mäisenä  mainittu  henkilö  tai  muu  aiemmin  Alektum  Oy:n  palveluksessa  ollut  on 
välittänyt  selvityspyynnöt  Annomen  Oy:ltä  Alektum  Oy:lle  taikka  vaihtoehtoisesti 
sen, että Alektum Oy:n ja Annomen Oy:n välillä on Alektum Oy:n väitteistä huoli-
matta ollut muu yhteys. Se, että tässä mainitussa sähköpostiviestissä on pahoiteltu 
sitä, että pyydettyjä selvityksiä ei ollut annettu ajoissa, osoittaa puolestaan sen, että 
Alektum Oy:ssä oli ymmärretty selvityspyyntöjen sisältö jo tässä vaiheessa.  

54. Viitattakoon  tässä  yhteydessä  kielilain  (423/2003)  12  §:ssä  säädettyyn.  Hallinto-
asian  käsittelykielenä  on  kaksikielisessä  viranomaisessa  asianosaisen  kieli.  Jos 
asianosaiset ovat erikielisiä tai jos kaikki asianosaiset eivät asian vireille tullessa 
ole  viranomaisen  tiedossa,  viranomainen  päättää  käytettävästä  kielestä  asian-
osaisten oikeutta ja etua silmällä pitäen. Jos kielivalintaa ei voida tehdä tällä perus-
teella, käytetään viranomaisen virka-alueen väestön enemmistön kieltä. Nyt käsillä 
olevan asian käsittelykieli on suomi.  

55. Välittömästi konsernin edustajan sähköpostivastauksen vastaanottamisen jälkeen 
tietosuojavaltuutetun  toimistossa  on  ryhdytty  toimiin  asiakirjojen  kääntämiseksi. 
Tämän  jälkeen  käännetyt  osapäätökset  on  15.1.2021  lähetetty  tälle  konsernin 
edustajalle  salattuna  sähköpostiviestinä33.  Todettakoon,  että  osapäätöksissä  on 
kerrottu asioiden selvittämisessä havaituista haasteista ja kuvattu aiemmin lähetet-
tyjen selvityspyyntöjen sisältö. 

56. Tässä yhteydessä Alektum Oy:lle on jälleen asetettu uusi määräaika osapäätök-
sissäkin  esitettyihin  kysymyksiin  vastaamiseksi.  Alektum  Oy  ei  tämän  konsernin 
edustajansa  lupauksesta  huolimatta  vastannut  yhtiölle  esitettyihin  kysymyksiin. 
Selvyyden vuoksi todettakoon, että selvityspyyntöjen kysymykset on esitetty osa-
päätöksissä, ja niihin on tässä yhteydessä pyydetty vastauksia.  

57. Koska vastauksia ei edellä kuvatusta lupauksesta huolimatta saatu, on tälle kon-
sernin  edustajalle  5.2.2021  lähetetty jälleen  sähköpostia  ja  todettu  se,  että  tieto-
suojavaltuutetun toimisto ei edelleenkään ollut vastaanottanut luvattuja selvityksiä. 
Tämä konsernin edustaja vastasi viestiin 9.2.2021, ja ilmoitti, että hän ei ollut saa-
nut 15.1.2021 lähetettyä sähköpostiviestiä. Hänen mukaansa 15.1.2021 lähetetty 
sähköpostiviesti oli lähetetty väärään sähköpostiosoitteeseen.34 Tässä yhteydessä 
hän  uudisti  aiemman  lupauksensa  välittömästä  vastaamisesta.  Tämän  jälkeen 
käännökset oli jälleen lähetetty hänelle salattuna viestinä.35  

58. Tämän jälkeen hänen 9.2.2021 lähettämään sähköpostiviestiin on 10.2.2021 vas-
tattu  ja  tiedusteltu,  oliko  salattuna  lähetetty  sähköpostiviesti  nyt  mennyt  perille. 

 

33 Sähköpostiviesti on lähetetty osoitteeseen [etunimi].[sukunimi]@alektumgroup.com.sec. Toisin kuin edus-
taja vaikuttaisi ymmärtäneen, sec-pääte ei tarkoita sitä, että sähköpostiviesti olisi lähetetty väärin kirjoitettuun 
sähköpostiosoitteeseen. Sec-pääte tarkoittaa viestin lähettämistä salattua yhteyttä käyttäen. 
34 Sähköpostiviesti on lähetetty osoitteeseen [etunimi].[sukunimi]@alektumgroup.com.sec. Toisin kuin edus-
taja vaikuttaisi ymmärtäneen, sec-pääte ei tarkoita sitä, että sähköpostiviesti olisi lähetetty väärin kirjoitettuun 
sähköpostiosoitteeseen. Sec-pääte tarkoittaa viestin lähettämistä salattua yhteyttä käyttäen. 
35 Ks. Liite 9. Sähköpostiviesti 10.2.2021. 

 

 
 
 
 

 
25 (28) 
 

Viestiin ei vastattu. Häneltä on jälleen 16.2.2021 tiedusteltu samaa asiaa.  Viestei-
hin ei enää vastattu. Selvyyden vuoksi on korostettava, että tietosuojavaltuutetun 
toimisto ei ole vastaanottanut ainoatakaan virheilmoitusta siitä, että joku tai jotkut 
nyt käsillä olevaan asiaan liittyen lähetetyistä sähköpostiviesteistä ei olisi tavoitta-
nut vastaanottajaansa.  

59. Edellä kuvattu tapahtumainkulku huomioon ottaen on selvää, että Alektum Oy:llä 
on  ollut  tieto  siltä  pyydetyistä  selvityksistä  ruotsin  kielellä  viimeistään  15.1.2021. 
Suomenkielisinä  selvityspyynnöt  ovat  olleet  Alektum  Oy:n  hallussa  viimeistään 
28.9.2020. 

60. Tässä yhteydessä on erikseen todettava, että edellä mainittuja osapäätöksiä ei ol-
lut saatu annettua Alektum Oy:lle tiedoksi, sillä Alektum Oy jätti päätökset nouta-
matta. Alektum Oy:n voitaneen kuitenkin olettaa saaneen tiedon siitä, että yhtiölle 
osoitettuja  saantitodistuksin  toimitettavia  kirjeitä  olisi  ollut  yhtiön  noudettavissa. 
Sen sijaan, että Alektum Oy:ssä olisi tässä tilanteessa huolehdittu siitä, että yhtiölle 
osoitetut kirjeet olisivat tulleet asianmukaisesti noudetuiksi, on konsernin emoyhti-
östä yllättäen lähestytty tietosuojavaltuutetun toimistoa ja pyydetty saada asiakirjat 
ruotsiksi käännettyinä.  

61. Tämänkin jälkeen selvityspyyntöjä on vielä yritetty toimittaa Alektum Oy:lle haaste-
miestiedoksiantoina. Selvityspyyntöjä ei ole saatu annettua Alektum Oy:lle tiedoksi, 
vaan asiakirjat ovat 17.8.2021 palautuneet tietosuojavaltuutetun toimistolle esteto-
distuksen muodossa. Haastemiehen yrittäessä antaa asiakirjoja Alektum Oy:lle tie-
doksi, oli Alektum Oy ilmoittanut, että Suomessa ei ole ketään sellaista henkilöä, 
joka voisi ottaa asiakirjan vastaan. Samassa yhteydessä ja kuultuaan asian laadun 
Alektum Oy:n edustaja oli kuitenkin ilmoittanut, että he voisivat mahdollisesti hank-
kia asiassa valtakirjan asiakirjan vastaanottamiseksi. Näin ei kuitenkaan tapahtu-
nut. Kiinnitettäköön tässä yhteydessä huomiota siihen, että Alektum Oy on kuiten-
kin  samanaikaisesti  aktiivisesti  toiminut  Suomessa  ja  nostanut  velkomuskanteita 
käräjäoikeudessa.  

62. Selvää  on,  että  valvontaviranomainen  on  pyrkinyt  monin  eri  keinoin  kuulemaan 
Alektum Oy:tä  ja varaamaan  sille  mahdollisuuden  antaa  asiassa  selvitystä.  Seu-
raamuskollegio katsoo, että Alektum Oy:n edellä kuvattu toiminta ilmentää asiassa 
selkeää yhteistyöhaluttomuutta valvontaviranomaisen kanssa.  

63. Lopulta  Alektum  Oy:lle  on  17.8.2022  lähetetty  hallinnollisen  seuraamusmaksun 
uhan sisältävä kuulemispyyntö. Kuulemispyynnössä on erikseen todettu, että asia 
tullaan vastaamiselle asetetun määräajan jälkeen ratkaisemaan siitäkin huolimatta, 
että Alektum Oy ei antaisi asiassa vastaustaan. Tapahtumainkulun perusteella seu-
raamuskollegiolla  on  aihetta  epäillä,  että  edellä  kuvatun  toiminnan  tarkoituksena 
lienee ollut päätösten asianmukaisen vastaanottamisen välttäminen.  

64. Seuraamuskollegio korostaa, että Alektum Oy on vasta hallinnollisen seuraamus-
maksun  uhan  sisältävän  kuulemispyynnön  saatuaan  vastannut  selvityspyynnöis-
säkin  esitettyihin  kysymyksiin.  Seuraamuskollegio  pitää  Alektum  Oy:n  toimintaa 
tältä osin erittäin moitittavana. 

65. Korostettakoon edelleen, että asiassa ei ole kysymys siitä, että selvityspyyntöihin 
annetut  vastaukset  olisivat  esimerkiksi  olleet  sisällöltään  puutteellisia,  vaan  siitä, 
että Alektum Oy on jättänyt kokonaan niihin vastaamatta. Seuraamuskollegio pitää 

 
 
 

 

 
 
 

 

 

 

 
 
 
 

 
26 (28) 
 

Alektum  Oy:n  toimintaa  tältäkin  osin  erittäin  moitittavana.  Seuraamuskollegio  on 
kohtuullista seuraamusta punnitessaan ottanut huomioon sen, että Alektum Oy on 
suorastaan vältellyt valvontaviranomaista. Seuraamuskollegio pitää edellä mainit-
tua seikkaa seuraamusmaksuarviossa raskauttavana tekijänä.  

66. Erikseen on todettava, että asiassa 7685/152/2020 selvityspyyntöä ei ollut  saatu 
toimitettua Alektum Oy:lle ennen kuulemispyyntöä. Selvityspyyntöä oli yritetty toi-
mittaa Alektum Oy:lle haastemiehen välityksellä, ja edellä kuvatusti Alektum Oy oli 
kieltäytynyt asiakirjaa vastaanottamasta. Koska Alektum Oy ei ollut tosiasiallisesti 
vastaanottanut asian 7685/152/2020 selvityspyyntöä ennen elokuuta 2022, ei seu-
raamuskollegio  katso  Alektum  Oy:n  laiminlyöneen  velvollisuuttaan  vastata  asian 
7685/152/2020 selvityspyyntöön asetetussa määräajassa.  

Mahdolliset muut tapaukseen sovellettavat raskauttavat tai lieventävät tekijät 

67. Edellä mainituissa 29 artiklan mukaisen tietosuojatyöryhmän ohjeissa hallinnollis-
ten  seuraamusmaksujen  soveltamisesta  ja määräämisestä  on todettu,  että mah-
dolliset muut tapaukseen sovellettavat raskauttavat tai lieventävät tekijät voivat esi-
merkiksi olla rikkomisella saatu hyöty tai taloudellinen etu.36 Alektum Oy ei kuule-
miseen antamansa vastauksen mukaan ole saanut minkäänlaista suoraa tai epä-
suoraa taloudellista etua nyt arvioitavana olevista yleisen tietosuoja-asetuksen rik-
komisista. Raskauttavia tai lieventäviä tekijöitä ei tältä osin ole osoitettavissa.  

Hallinnollisen seuraamusmaksun määräämistä koskevan päätöksen ovat tehneet tie-
tosuojavaltuutetun toimiston seuraamuskollegion jäsenet.  

 

Tietosuojavaltuutettu Anu Talus  

                     _____________________ 

Apulaistietosuojavaltuutettu Heljä-Tuulia Pihamaa      _____________________       

 

Apulaistietosuojavaltuutettu Annina Hautala                _____________________ 

Asian esitellyt ylitarkastaja Laura Varjokari 

 _____________________ 

 

Asiakirja on allekirjoitettu sähköisesti. Allekirjoituksen oikeellisuuden voi tarvittaessa 
tarkistaa tietosuojavaltuutetun toimiston kirjaamosta. 

36 Asetuksessa 2016/679 tarkoitettujen hallinnollisten sakkojen soveltamista ja määräämistä koskevat suun-
taviivat (WP 253, annettu 3. lokakuuta 2017), s. 17.  

 

 

 
 
 
 

 
27 (28) 
 

 
 
 
Lisätietoja tästä päätöksestä antaa asian esittelijä 

Ylitarkastaja Laura Varjokari, puhelin 029 56 66771 

Sovelletut lainkohdat 

Perusteluissa mainitut.  

Muutoksenhaku 

Tietosuojalain (1050/2018) 25 §:n mukaan tähän päätökseen voi hakea muutosta va-
littamalla hallinto-oikeuteen noudattaen mitä laissa oikeudenkäynnistä hallintoasi-
oissa (808/2019) säädetään. Valitus tehdään Helsingin hallinto-oikeuteen. 

Valitusosoitus on liitteenä. 

Tiedoksianto 

Päätös annetaan tiedoksi hallintolain (434/2003) 60 §:n mukaisesti postitse saantito-
distusta vastaan. 

Liitteet 

Liite 1. Sähköpostiviesti 30.3.2020 

Liite 2. Sähköpostiviesti 8.4.2020 

Liite 3. Muistutussähköpostiviesti 20.4.2020 

Liite 4. Sähköpostivastaus 21.4.2020 

Liite 5. Sähköpostikirjeenvaihtoa 21.4.2020 

Liite 6. Sähköpostivastaus 28.9.2020 

Liite 7. Sähköpostiviesti 15.1.2021 

Liite 8. Sähköpostikirjeenvaihtoa 15.1.2021–16.2.2021 

Liite 9. Sähköpostiviesti 10.2.2021 

Liite 10. Etelä-Suomen aluehallintoviraston päätökset ESAVI/21897/2018, 
ESAVI/16117/2018 ja ESAVI/17264/2018 

Valitusosoitus 

Hallinnollisen seuraamusmaksun maksuohje 

Jakelu 

 

Hakijat 

Alektum Oy 

 
 
 
 

 
28 (28) 
 

 
 
 
 

Tietosuojavaltuutetun toimiston yhteystiedot 

Postiosoite: PL 800, 00531 Helsinki 

Sähköposti: tietosuoja@om.fi 

Puhelinvaihde: 029 566 6700 

Verkkosivut: www.tietosuoja.fi  

 

 

 

